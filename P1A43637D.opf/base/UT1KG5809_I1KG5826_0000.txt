སྦྱ་་ཤཱ་།།རྡོ་རྡོ་།།རྡོ།་ཤཱས་རྡོ་རྗེ་དཔལ་བཟང་པོའི་རྣམ་ཐར་སྒྲུབ་བརྒྱུད་བསྟན་པའི་མཛེས་རྒྱན་ཛསྦྲུ་སྡུ་༵་ ཤཱ།།སྡུ་ཤུ་༵༵༵༵༵༵༵༵་1།སྡུས།་༵༵༵༵༵༷ཆི།།རྡོ།ཆིརྡོརྙིནི།་དི།ལྟ་་།།།་ཛི༵༵༵

ཞེང ་ ནེ ་ལ ་༠)་་་ མ་ སྡུ ་ ཪྴ ་༠ དྲི ་ཤཱརི་ གེ ་53་ ་ལྷ་ལྟ ་པའོ་རྐེ༤ སྐོ1 44་བསྒོ མཐོས ་རྫོ〉གེ་ ཁུ ༦ ༧༤རྨེ། ་བྱི༤ ༤ ་ སྒོག་ འི ་་ ་ ་༢ ་རྟེ་ ང༄ང ར ་་ ཚོ འི་ སྣ་ཇོ ར ་ ཚོ ་པོརཏིང་ག ་་ ། ་དྡྷ་རྟེ ་རོ༼རྐེ ་སྐོ〉 མ ས་ རྟེ ན ་ ་ ཚོརྐེ ༤ །རྐེ་ རྡོ་རྨེརྶཱཚེ འི ་་་་ ་་— རྗོ ང ་ཤི འོ༷ པོ ་སྐེ་ ཏཱ ཤཱ་་ ༩༷། རྟེ ་ ཧོ་་ཛཱ ་སྐུར ་༄ ་ ཚ ན ་

ག་་སྣེ །་རྟེཀྲོ ་ སྒྱུརྐ ་རྩོ་ ་་ 51 ་ལ་ཤཱརི་ཅི ་༩ཞེ ་གཏ འིཚི་སྒྱུ ་3༠ ༢ —— 4 6རི་ རྣགོ་་ རྣ་

༩༧སྐོ——— ་ ་་ཤ ་ ཀྲོ ཁུ ་སྣྲོཚུ ་་ང ་་༤ ་ ཞེ་ ་——་ཅི་་ ་་ ལྐོ་ ཅི ང ་་རིག ཅི ་ ཆུ— — ་ཏྲེཚོམེ ༄༤ས།་།་ 3 ་རོ་་ན ་ གེ—་ག ་——— —— ——— ——————— བྱུ(སྣ་རྣ ་ཀཱ་སྙོཛོ ་ ཀོ་་ ་་ ༧་་༤་་ ་ ༢༧༧་ཚོ༨ཛོ་ཚོ ་་ལྐོ་།༔སྣ ང ་ ཛོདེ་མི་ཏྲེ་༧༤ ༧ ༧ མོ་ཀྱི ་— —་་ ཅི་་གི་ཟླའི།རྨི་སྨིཆ ་ ཚོ ༷ སྒོ ་་པེ་་—མ་ ༷་༧༩མི་—་་་——་—་༔་པ ་ ལ ་ གྱུ་རྔི་ཛཱ་ཏྲི་ ་་་་༩ ༤སྡེ ་ ག

༄༅། །དཀྱིལ་འཁོར་རྒྱ་མཚོའི་མངའ་བདག་རྗེ་བྱ་བཏང་བ་སངས་རྒྱས་རྡོ་རྗེ་དཔལ་བཟང་པོའི་རྣམ་པར་ཐར་བ་མདོ་ཙམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཛསྦུ་ཆུ་བོའི་གསེར་གྱི་ཕྲེང་བ་ཞེས་བྱ་བ་བཞུགས་སོ། །མཁན་ཤེས་རབ་དཔལ་གྱིས་བརྩམས།

དཀར་ཆགདང་པོ། འབྲུངས་རབས་འགའ་ཞིག་རྡོ་རྗེའི་ལུང་གིས་ཕྱེ་བའི་སྐབས།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(1)གཉིས་པ། རིགས་རུས་ཕུན་སུམ་ཚོགས་པར་སྐུ་བལྟམ་ས་པའི་སྐབས།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་(10)གསུམ་པ། ངུར་སྨིག་གི་རྒྱལ་མཚན་བཞེས་ཤིང་བཤེས་གཉེན་དམ་པ་དུ་མ་ལས་ཆོས་ཀྱི་བདུད་རྩི་མནོས་པ་སོགས་གསན་སྒོམ་ཡ་མ་བྲལ་བར་མཛད་པའི་སྐབས།་་་་་་་་་་་་་་་་་་་་་(16)བཞི་བ། བསྟན་དགོན་ཉམས་པ་སླར་གསོས་ཤིང་གདུལ་བྱ་རྣམས་ལ་དབང་ལུང་ཁྲིད་གསུམ་གྱི་ཟབ་ཆོས་འདོད་རྒུར་སྩལ་བ་སོགས་བསྟན་པའི་བྱ་བ་རྒྱ་ཆེར་མཛད་པའི་སྐབས།་་་་་་་་་་་་་་་་་་་་་་་་་་་་་་་་་་་་་་་་་་(40)ལྔ་བ། དུས་ངན་སྙིགས་མའི་མར་གཤམ་དུའང་ཐབས་ཚུལ་སྣ་ཚོགས་ཀྱི་སྒོ་ནས་འགྲོ་དོན་བསམ་གྱིས་མི་ཁྱབ་པ་མཛད་པའི་སྐབས།་་་་་་་་་་་་་་་་་་་་་་་་་་་་་་་་་་་་་་་་་་་་་་་་(70)དྲུག་པ། མཇད་པའི་ཐ་མ་བསྟན་པ་དང་དགོངས་རྫོགས་སོགས་ཇི་ལྟར་བསྒྲུབས་པའི་སྐབས།་་་་་་་་་་་་་་་་་་་་་་་་་་་་་་་་་་་་་་་(94)

རྣམ་པར་ཐར་བ་སྒྲུབ་རྒྱུད་བསྟན་པའི་་མཛེས་རྒྱན།དང་པོ། ཞབྲུངས་རབས་འགའ་ཞིག་རྡོ་རྗེའི་ལུང་གིས་ཕྱེ་བའི་སྐབས། ་༄༅། །ན་མོ་གུ་རུ་བཛྲ་དྷ་ར་ཡ།དཔལ་ལྡན་དང་པོའི་སངས་རྒྱས་མཆོག་གི་དགོངས་པའི་ལྷ་ལམ་རྟག་རོལ་པའི། །ཟབ་གསང་རྡོ་རྗེ་སྒྲིག་པའི་མན་ངག་ཚ་ཟེར་འབུམ་རྫོགས་རྟ་ལྗང་ཅན། །གསང་ཆེན་རློས་ཀྱི་སྣང་བས་སྐལ་བཟང་འགྲོ་བའི་པད་ཚལ་བཞད་མཛད་པ། །ཁྱབ་བདག་རྡོ་རྗེ་འཆང་དངོས་དཔལ་ལྡན་བླ་མའི་ཞབས་པད་སྤྱི་བོས་མཆོད། །ལྟར་བཅས་འགྲོ་བའི་མགོན་པོ་ཉི་མའི་གཉེན། །རྒྱལ་ཚབ་དམ་པ་མི་ཕམ་ཆོས་ཀྱི་རྗེ། །ཀླུ་སྒྲུབ་ཐོགས་མེད་ལ་སོགས་འཕགས་བོད་ཀྱི། །རྒྱལ་བའི་གདུང་འཚོབ་ན་མས་ལ་གུས་ཕྱག་འཚལ། །1

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།བསིལ་་ལྡན་ལྗོངས་སུ་མཐར་ཐུག་དབུ་མའི་མིག་འབྱེད་རྟོན་པ་བཞི་ལྡན་ཆེ། །རྒྱུད་སྡེ་རྒྱ་མཚོའི་དགོངས་དོན་ལེགས་བཤད་གཏེར་གྱིས་གསལ་མཛད་སྒྲོལ་བའི་མགོན། །རྣམ་གཉིས་མཆོག་གི་གསུང་སྐྱེས་བུ་ཆེན་གསེར་རིའི་ཕྲེང་ལྟར་རབ་མཛེས་པ། །ཡབ་སྲས་རྒྱུད་པར་བཅས་པ་ཚེ་རབས་ཕྲེང་བར་གཏན་གྱི་སྐྱབས་སུ་འཛིན། །རབ་འབྱམས་རྒྱལ་བའི་མཁྱེན་རབ་ལི་ཁྲིའི་རྡུལ། །བརྒྱད་གཉིས་ལངས་ཚོར་སྨིན་པའི་འཇོ་སྒེག་ཅན། །བྱམས་བརྩེས་གཟིགས་པ་ཡོལ་མེད་སྣང་བ་ཡིས། །དྲི་མེད་ལེགས་བཤད་འཇོ་བའི་སྤོབས་པ་སྩོལ། །བདག་ཉིད་ཆེན་པོའི་གསང་གསུམ་ཡོན་ཏན་ཚོགས། །དཔག་ཡས་རྒྱ་མཚོའི་རྡུལ་དང་མཉམ་པ་ལ། །སར་གནས་འཕགས་པའི་མཁྱེན་པ་འི〈ཅོག་མིན་ན། །བློ་དམན་བདག་འདྲའི་ཚུལ་བཞིན་བརྗོད་ནུས་ཅི། །་ འོན་ཀྱང་བློ་ལྡན་བསྐུལ་བ་དོན་ཡོད་ཕྱིར། །ཚུར་མཐོང་བློ་ཡི་སྤྱོད་ཡུལ་དང་འཚམ་པའི། །ངོ་མཚར་མཛད་བཟང་ཆ་ཙམ་བཀོད་པ་ཡང་། །

རྣམ་པ་ར་ཐར་བ་སྒྲུབ་རྒྱུད་བསྟན་པའི་མ་ཇེས་རྒྱན་གཟུར་གནས་སྐྱེ་བོས་དད་པའི་གསོས་སུ་ལོངས། །དེ་ཡང་སྲིད་པའི་བདེ་འབྱོར་ཐམས་ཅད་མི་གཙང་བའི་འདམ་རྫབ་ལྟ་བུར་གཟིགས་ནས་འཁོར་བ་ལ་རྒྱབ་ཀྱི་ཕྱོགས་པའི་ངེས་འབྱུང་གི་བསམ་པས་འདི་སྣང་གི་འཁྲི་བ་ཡོངས་སུ་བཅད་དེ། ལུས་ཅན་མཐའ་དག་འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་བའི་དམ་བཅའི་ཁུར་བཞེས་ཏེ། ཐུགས་བསྐྱེད་རླབས་པོ་ཆེའི་སྒོ་ནས་དབེན་པའི་རི་སུལ་རྣམས་སུ་ཉིན་མཆན་ཁོར་ཡུག་ཏུ་མདོ་སྔགས་ཀྱི་ལམ་སྦྱི་དང་། ཁྱད་པར་དཔལ་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་གི་ཉམས་བཞེས་ཟབ་མོ་ལ་གཅིག་ཏུ་གཞོལ་བས་ཡི་དམ་ལྷག་པའི་ལྷས་མངོན་སུམ་དུ་རྗེས་སུ་བཟུང་ཞིང་འགྱུར་མེད་བདེ་ཆེན་མཆོག་གི་རྟོགས་པ་ཀློང་དུ་གྱུར་པའི་རྣལ་འབྱོར་གྱི་དབང་ཕྱུག་ཆེན་པོ། དོན་གྱི་སླད་དུ་མཚན་ནས་སྨོས་ཏེ་རྡོ་རྗེ་འཆང་རྗེ་བཙུན་སངས་རྒྱས་རྡོ་རྗེ་དཔལ་བཟང་པོ་ཞེས་སྙན་པའི་བ་དན་དཀར་པོ་འཛམ་གླིང་ཡངས་པའི་ཐ་གྲུ་ཀུན་ན་མངོན་པར་གཡོ་བ་འདི་ནི།འཕགས་མཆོག་ཕྱག་ན་པདྨོ་ཉིད་རང་ཅག་གི་སྐལ་བ་དང་འཚམ་པར་ཐེག་པ་མཆོག་གི་དགེ་བའི་བཤེས་གཉེན་གྱི་རྣམ་རོལ་དུ་སྔོན་བྱོན་སྐྱེས་ཆེན་དུ་མའི་འགྱུར་མེད་རྡོ་རྗེའི་ལུང་གིས་ཡང་ཡང་བསྔགས་ཤིང་། དམ་པ་རང་ཉིད་ཀྱིས་ཀྱང་ཚུལ་དེ་3

རྣམ་པར་ཐར་བ་སྒྲུབ་རྒྱུད་བསྟ་ན་པ་འི་མཛེསརྒྱན།ལྟར་ཞལ་བཞེས་མཛད་པ་ལ་མི་བསླུ་བའི་ཚད་མར་བྱ་འོས་པ་ཡིན་ཏེ།འཕགས་པ་མཆོག་གི་རྣམ་འཕྲུལ་བསམ་གྱིས་མི་ཁྱབ་པས་གང་འདུལ་གྱི་གདུལ་བྱ་རང་རང་གི་མོས་བློ་དང་འཚམ་པར་སྐུའི་བཀོད་པ་སྣ་ཚོགས་པའི་གཟུགས་ཀྱིས་ཆོས་སྟོན་པའི་ཕྱིར་ཏེ། འཕགས་མཆོག་པད་དཀར་འཇིན་པའི་ཡོན་ཏན་རྒྱ་ཆེར་སྟོན་པ་ཟ་མ་ཏོག་བཀོད་པའི་མདོ་སྡེ་ལས། དེ་བཞིན་གཤེགས་པས་འདུལ་བའི་སེམས་ཅན་རྣམས་ལ་ནི།དེ་བཞིན་གཤེགས་པའི་གཟུགས་ཀྱིས་ཆོས་འཆད།ཅེས་དང་།དེ་བཞིན་དུ་རང་སངས་རྒྱས་དང་། དགྲ་བཅོམ་པ་དང་། བྱང་ཆུབ་སེམས་དཔའ་དང་། དབང་ཕྱུག་ཆེན་པོ་དང་། མཐུ་བོ་ཆེ་དང་། ཚངས་པ་དང་།དབང་པོ་དང་། ཉི་མ་དང་། ཟླ་བ་དང་། མེ་ལྷ་དང་། ལུ་་ལྷ་དང་། རླུང་ལྷ་དང་། ཀླུ་དང་། བགེགས་མེད་པའི་བདག་པོ་དང་། གནོད་སྦྱིན་དང་།ངལ་གསོས་པོ་དང་། རྒྱལ་པོ་དང་། ཕ་མ་རྣམས་ལའང་སྦྱར་ཏེ། སེམས་ཅན་དག་ཇི་ལྟ་ཇི་ལྟར་འདུལ་བ་དེ་ལྟ་དེ་ལྟར་ཆོས་སྟོན་ཏོ། །ཞེས་འཕགས་པ་འཇིག་རྟེན་དབང་ཕྱུག་གིས་སྐལ་བ་དང་ལྡན་པའི་གདུལ་བྱ་རྣམས་ཀྱི་ཁམས་དང་བསམ་པ་དང་བག་ལ་ཉལ་མཐའ་དག་ཇི་བཞིན་གཟིགས་པའི་སྒོ་ནས་གང་དང་གང་གིས་འདུལ་བར་འལྟར་བ་དེ་དང་དེའི་གཟུགས་ཀྱིས་ཆོས་སྟོན་ཞིང་རྗེས་སུ་བཟུང་ཚུལ་རྒྱ་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ཆེར་གསུང་པ་དང་། མི་གཡོ་བླ་མེད་གཏུམ་པོའི་རྒྱུད་ལས། གང་དང་གང་གིས་གཟུགས་ཀྱིས་ནི། །སེམས་ཅན་འདུལ་བར་དེ་ཉིད་འཇུག །ཅེས་གང་ལ་གང་འདུལ་གྱི་གདུལ་བྱ་རྣམས་ཀྱི་ཁམས་དབང་དང་མཐུན་པར་གཟུགས་སྐུའི་ཕྲིན་ལས་ཀྱི་བཀོད་པ་ནམ་ཡང་དུས་ལས་མི་ཡོལ་བར་འབད་མེད་ལྷུན་གྲུབ་ཏུ་འཇུག་རིགས་པ་ཡིན་པར་གསུང་པ་དང་།བཀའ་གདམས་རིན་པོ་ཆེའི་གླེགས་བམ་ལས་ཀྱང་།ཀྱེ་གངས་རིའི་མགོན་པོ་སྤྱན་རས་གཟིགས། །གནས་དེ་ན་ཁྱོད་ཀྱི་ཞིང་ཁམས་ཡོད། །ཞིང་དེ་ན་ཁྱོད་ཀྱི་གདུལ་བྱ་ཡོད། །ཅེས་གངས་ཅན་སཱ་ལའི་སྨན་ལྗོངས་ཆེན་པོ་འདི་ཉིད་འཕགས་མཆོག་པད་དཀར་འཛིན་པའི་གདུལ་ཞིང་ཐུན་མོང་མ་ཡིན་པ་ལུང་དུ་བསྟན་པ་ཡིན་གཤིས།འཕགས་པ་ཉིད་ཀྱིས་བདག་གིར་མཛད་དེ་ཐོག་མར་མིའི་འགྲོ་བ་སྤེལ་བ་ནས། ཆོས་རྒྱལ་སྲོང་བཙན་སྒམ་པོ་སོགས་ད་ལྟའི་བར་དུ་བྱོན་པའི་རྒྱལ་བློན་མཁས་གྲུབ་གནམ་གྱིས་ས་བཀབ་པ་ལྟ་བུའི་སྐུའི་རྒྱུ་འཕྲུལ་བཟུང་སྟེ། ཡངས་པའི་རྒྱལ་ཁམས་ཀུན་དུ་ཐུབ་བསྟན་རིན་པོ་ཆེ་ཐབས་ཚུལ་དུ་མའི་སྒོ་ནས་དར་ཞིང་རྒྱས་པར་མཛད་པ་ཡིན་པའི་ཕྱིར་ན་དེ་དག་གྲུ་འཛིན་མགོན་པོའི་སྒྱུ་འཕྲུལ་ཡིན་མིན་གྱི་ཁྱད་པར་སུ་ཞིག་གིས་འབྱེད་མི་ནུས་པའི་ཚུལ་ནི། ཀུན་མཁྱེན་དོ༷་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།པེའི་ཟློས་གར་རྗེ་ཞྭ་མར་པཎྜི་ཏས། བསིལ་ལྡན་འཛིན་མའི་ལྟེ་བར་སྔོན་བྱོན་པའི། །ལོ་པཎ་མཁས་གྲུབ་དེ་དག་ཕལ་མོ་ཆེ། །ཕྱག་ན་པརྨེའི་སྤྲུལ་བར་རོ་གཅིག་ཕྱིར། །གང་དང་དབྱེ་བའི་ཁྱད་པར་སུ་ཡིས་དཔོག །ཅེས་གསུངས་པའི་ཕྱིར་རོ། །དེ་བཞིན་དུ་འཛམ་བུའི་གླིང་ན་ཆེ་བའི་ཆེ་མཆོག་གྲུབ་དབང་པདྨ་ཀ་ར་དང་། གངས་ལྗོངས་བསྟན་འཛིན་རྣམས་ཀྱི་ཁྲོད་ན་ཐུབ་བསྟན་ཡོངས་སུ་རྫོགས་པའི་སྟོན་པ་ཟླ་མེད་ཀུན་མཁྱེན་ཇོ་ནང་བ་དང་།གྲུབ་བརྒྱའི་འཁོར་སྒྱུར་ཆེན་པོ་རྗེ་ཐང་སྟོང་རྒྱལ་པོ་རྣམས་ཀྱི་སྤྲུལ་བའི་རོལ་གར་ཡིན་པའི་ཚུལ་ཡང་། སྤྲུལ་བའི་གཏེར་ཆེན་ཀུན་བཟང་ཉི་མའི་རྣམ་དག་གཡུ་ལོ་བཀོད་པའི་ཞིང་ཁམས་ཀྱི་མཐོང་སྣང་དྲི་བྲལ་མེ་ལོང་ལས།སྨྲ་ཕྱོགས་སངས་རྒྱས་རྡོ་རྗེཿབཀྲ་ཤིས་བློ་གྲོས་རྒྱ་མཚོངག་དབང་ཡེ་ཤེས་གཞོན་ནུཿགུ་རུའི་རྣམ་འཕྲུལ་ཁོ་ནཿའབྲེལ་ཚད་རྔ་ཡབ་རིར་འགོདཿ( ཅེས་དམ་པ་གང་ཉིད་གུ་རུའི་རྣམ་འཕྲུལ་འཁྲུལ་མེད་ཡིན་པས་དེ་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།དང་འབྲེལ་ཚད་ཟངས་མདོག་དཔལ་རིར་འདྲེན་པར་གསུང་པ་དང་།ཡང་གཏེར་ཆེན་དེ་ཉིད་ཀྱི་པདྨ་དབང་ཆེན་རོལ་བའི་གསང་གཏམ་རྒྱང་གྲགས་འོད་ཁྱིམ་བདུན་པ་ལས།བྱང་ཕྱོགས་ཨ་ཁྱུང་བྱ་བའི་གྲོང་མཚམས་ནསཿསྦས་པའི་རྣལ་འབྱོར་འཁྲུལ་ཞིག་བྱ་བཏང་བཿམ་བཅོས་གསུམ་གྱི་དོན་རྟགས་འཆང་བ་ཡིཿརྡོ་རྗེའི་མཚན་ཅན་སྒོ་འདི་འཕྲད་གྱུར་ནཿདྭངས་མ་འོད་ལུས་གྲུབ་པའི་རྟེན་འབྲེལ་ཡོདཿཅེས་གནས་དང་རྗེ་ཉིད་ཀྱི་ཡོན་ཏན་ཆོས་ཀྱི་ཆེ་བ་བཅས་གསལ་བར་བསྟན་པ་ཡིན་ལ། དེ་བཞིན་པདྨ་མདོ་སྔགས་གླིང་པས་ཀྱང་།རྒྱལ་ཀུན་ཕྲིན་ལས་ཀུན་འདུས་པདྨ་འབྱུང་། །དབྱེར་མེད་གྲུབ་པའི་དབང་ཕྱུག་ཐང་སྟོང་རྒྱལ།།ད་ལྟའི་འགྲོ་བའི་སྣང་ངོར་དོལ་པོའི་གར།།ཞེས་སོགས་དང་། གཏེར་ཆེན་པདྨ་ཚེ་དབང་མཆོག་གིས་རྗེ་བཙུན་བྱམ་མགོན་དང་སྦྱར་བ་སོགས་བརྗོད་པར་བྱ་བ་མང་དུ་ཡོད་ཀྱང་དེ་ཙམ་མོ། ། སྨྲས་པ།དཔལ་ལྡན་དང་པོའི་སངས་རྒྱས་དུས་འཁོར་ལོའི། །གསང་ཆེན་རྡོ་རྗེ་ཐེག་པའི་མན་ངག་མཚོར། །

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།དབང་སྒྱུར་དེད་དཔོན་གྲགས་པའི་བ་དན་དཀར། །དོན་གཉིས་ལྷུན་གྲུབ་ནོར་བུའི་གླིང་དུ་བཙུགས། །ཁྱོད་ཐུགས་འགྱུར་མེད་བདེ་ཆེན་རྡོ་རྗེ་ཉིད། །གང་འདུལ་ཅིར་ཡང་འཆར་བའི་སྒྱུ་འཕྲུལ་ནི། །དཔག་ཡས་ཞིང་དུ་འགོགས་མེད་རྟག་རོལ་བས། །རབ་འབྱམས་སྤྲུལ་བའི་ཟློས་གར་དཔོག་ནུས་ཅི། །དེ་ལྟ་ནའང་ཚད་མའི་སྐྱེས་བུ་འགས། །ལུང་བསྟན་འགྱུར་མེད་རྡོ་རྗེའི་ཉི་ཟེར་གྱིས། །ཕྱེ་བའི་སྐྱེས་རབས་པདྨ་དཀར་་པོའི་ཕྲེང་། །བློ་ལྡན་དད་པའི་གསོས་སུ་ཆ་ཙམ་སྤེལ། །ལས་ཉོན་རླབས་ཀྱིས་དྲངས་པའི་ལུས་ཅན་ཀུན། །སྣ་ཚོགས་དུཿཁས་མནར་བའི་སྲིད་མཚོ་ལས། །བསྒྲལ་བའི་སྙིང་སྟོབས་མཆོག་གི་རྩེར་གཤེགས་པ། །བརྩེ་ཆེན་སྙིང་རྗེའི་རང་གཟུགས་པད་དཀར་འཛིན། །རྣམ་མང་བསྐལ་བར་ཐུགས་བསྐྱེད་རྒྱ་མཚོའི་མཐུ། །བསིལ་ལྗོངས་འགྲོ་བའི་དཔལ་དུ་ཡོངས་སྨིན་པའི། །

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།འཕུར་འགྲོའི་སློབ་དཔོན་པདྨ་ཀ་ར་ཞེས། །གྲགས་པའི་བ་དན་དཀར་པོ་ས་གསུམ་གཡོ། །དྲི་མེད་མཁྱེན་རབ་གསེར་གྱི་འཁོར་ལོ་ཡིས། །རྒྱལ་བསྟན་གླིང་བཞིའི་ཁྱོན་ལ་དབང་བསྒྱུར་ནས། །ངེས་གསང་ཆོས་མཆོག་ནོར་བུའི་ཆར་འཇོ་བའི །གངས་ལྗོངས་ཆོས་ཀྱི་འཁོར་བསྒྱུར་དོལ་པོ་པ། །ཟབ་གསང་བདུད་རྩིའི་བཅུ་ད་བཟང་རོལ་བའི་མཐུས། །ཟུང་འཇུག་གྲུབ་པ་མཆོག་གི་སར་གཤེགས་པའི། །རྣལ་འབྱོར་དབང་ཕྱུག་དཔལ་ལྡན་ལྕགས་ཟམ་པ། །གྲུབ་དབང་བྱེ་བའི་དབུས་ན་མངོན་པར་འཕགས། །ཞེས་དཀྱིལ་འཁོར་རྒྱ་མཚོའི་མངའ་བདག་རྗེ་བྱ་བཏང་བ་སངས་རྒྱས་རྡོ་རྗེ་དཔལ་བཟང་པོའི་ན་མ་པར་ཐར་བ་མདོ་ཙམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཛསྐྲུ་ཆུ་བོའི་གསེར་གྱི་ཕྲེང་བ་ཞེས་བྱ་བ་ལས་འཁྲུངས་རབས་འགའ་ཞིག་རྡོ་རྗེའི་ལུང་གིས་ཕྱེ་བའི་སྐབས་ཏེ་་་་་་་དང་ལོ།། །།

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།གཉིས་པ། རིགས་རུས་ཕུན་སུམ་ཚོགས་པར་ཐོ།་བལྟམས་པའི་སྐབས།། ད་ནི་མཚུངས་མེད་འགྲོ་བའི་མགོན་པོ་གང་དེའི་སྐུ་དངོས་ཀྱི་མཛད་པའི་དབང་དུ་བྱས་ན་མཁས་བཙུན་བཟང་གསུམ་གྱི་སྒོ་ནས་སྒྲུབ་བརྒྱུད་ཀྱི་བསྟན་པའི་བདག་པོར་གྱུར་པའི་རྣམ་པར་ཐར་བ་རྒྱ་མཚོ་ལྟ་བུ་ལས་དད་གུས་ཀུ་ཤའི་རྩེ་མོད་་སོན་པའི་གདུང་སེལ་བདུད་རྩིའི་ཐིག་པ་ཙམ་བརྗོད་པར་བྱ་སྟེ།དེ་ཡང་བདག་ཉིད་ཆེན་པོ་འདི་ཉིད་གང་དུ་སྐུ་བལྟམས་པའི་ཡུལ་ནི། ནཻ་པཱ་ལའི་ཆོ་ས་རྒྱལ་གྱིས། བོད་ཅེས་བྱ་བ་ཁྱད་པར་འཕགས་པའི་ཡུལ། །རི་མཐོ་ས་གཙང་གངས་རི་གཉན་གྱི་མགུལ།།བསིལ་བ་མཛེས་པ་ལྷ་གནས་གཞལ་མེད་ཁང་།།ངོ་མཚར་མེད་བྱུང་ཕན་བདེ་འབྱུང་བའི་གཞི། །ཆུ་བོ་བཞི་འབབ་རྩི་ཤིང་ནགས་ཀྱིས་མཛེས། །འབྲུ་སྣ་ལྔ་འཁྲུངས་རིན་ཆེན་སྣ་ཚོགས་འབྱུང་། །ཞེས་བསྔགས་པའི་རོལ་མོ་དུས་སུ་འབྲོལ་བའི་གནས་མཆོག འཕགས་མཆོག་ཕྱག་ན་པདྨོའི་ཐུགས་རྗེས་ཉེ་བར་བཟུང་བའི་ཞིང་ཁམས་བསིལ་10

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།ལྡན་ཁ་བ་དཀར་པོའི་ས་འཛིན་གྱི་རྩེ་མོ་མཁའ་ལ་བསྙེགས་པའི་ཕྲེང་བ་ཁོར་ཡུག་ཏུ་དངར་བའི་བྱང་ཕྱོགས་བྷོ་ཊའི་ལྗོངས་དེ་ལ། སྟོད་དབུ་གཙང་ཆོས་ཀྱི་ཆོལ་ཁ། བར་མདོ་སྟོད་མིའི་ཆོལ་ཁ། སྨད་མདོ་སྨད་རྟའི་ཆོལ་ཁ་ཞེས་གྲགས་པའི་ཕྱི་མ།དེ་ལ་རྨ་ཀླུང་གསེར་ལྡན་ཕྱུག་མོ་འབབ་ལུགས་ཀྱིས་ལྷོ་བྱང་གཉིས་སུ་ཕྱེ་བའི་ལྷོ་རྒྱུད། སྲིད་པའི་ལྷ་གཉན་ཆེན་པོ་རྨ་རྒྱལ་སྤོམ་རའི་སའི་བྱེ་བྲག ཡུལ་ལྷའི་རྒྱལ་པོ་གཉན་ཆེན་ཐོད་པ་རྩལ་གྱི་ཕོ་བྲང་གི་ལྟོ་ཕྱོགས།ཙུང་ཡི་རི་རྒྱལ་ཕྱུག་མོའི་ཉེ་ཞོལ།ཤིན་ཏུ་བརྗིད་ཆགས་པའི་ས་འཛིན་གྱི་ཕྲེང་བས་ཕྱོགས་མཚམས་ཀུན་ནས་ཡོངས་སུ་འབྱུད་ཅིང་རི་ཀླུང་ཀུན་ཏུ་རྩི་ཤིང་ནགས་ཚལ་གྱི་བོངས་ཚོད་དགུང་དུ་རེག་པའི་རྩེ་ནས་དཔྱིད་ཀྱི་ཕོ་ཉས་མགྲིན་དབྱངས་སྙན་དགུར་སྒྲོགས་པ། སྤང་ལྗོངས་ཡིད་དུ་འོང་བ་རྣམས་སུ་ཁ་དོག་རབ་ཏུ་བཀྲ་བའི་ཆུ་སྐྱེས་སྣ་ཚོགས་ཀྱིས་མགོ་ལྕོག་ལྡེམ་པ། དྭངས་བསིལ་འཇུམ་དཀར་གཡོ་བའི་ཀླུང་དུ་གངས་སྦལ་མཛའ་མོའི་ཁྱུ་ཚོགས་ཀྱིས་རྩེད་འབློའི་འཕུར་ལྡིང་ལ་རོལ་བ། གསེར་ལྡན་འཛིན་མའི་ངོས་སུ་འབྲུ་དྲུག་སྙེ་མའི་ལང་ཚོ་གཡུར་དུ་ཟ་བ། སྔོན་བྱོན་དམ་པ་དུ་མའི་ཞབས་ཀྱིས་བཅགས་ཤིང་བྱིན་གྱི་རླབས་པས་བཀྲ་ཤིས་དགེ་མཚན་གྱི་གཡང་ཆགས་པའི་གནས་ཡ་འཛིའི་སུམ་མདོ་ཞེས་བྱ་བའོ། །11

རྣམ་པར་་ཐར་བ་སྒྲུབ་རྒྱུད་བསྟན་པའི་མཛེས་རྒྱན།གང་ལས་འཁྲུངས་པའི་རིགས་ནི། རུས་མཛོད་དུ། མི་བུ་རུས་དྲུག་ཞིང་པོ་སྒོ་དང་བདུན་ཞེས་པ་ལས་ཟླ་རིགས་སུ་གཏོགས་པའི་སྨོན་ཡིན་གཤིས་ཡབ་མེས་ཐམས་ཅད་བློ་གྲོས་ཀྱི་དཀྱིལ་ཆེ་ཞིང་རང་བཞིན་དྲང་བ་སོགས་ཡ་རབས་ཀྱི་སྤྱོད་ཚུལ་ཅི་རིགས་དང་ལྡན་པ། རུས་ནི་རིགས་མ་ཉམས་པའི་ཕ་དེའི་རྒྱུད་ལས་བྱུང་བ་ཡིན་པ་དམ་པ་འགས་གསུངས་ཤིང་། རིགས་རྒྱུད་དེ་ཟམ་མ་ཆད་པར་བྱུང་བ་ལས་དུས་ནམ་ཞིག་གི་ཚེ་སྨོན་གྱི་རིགས་ལས་སྐྱེས་པའི་བླ་མ་ཆེན་པོ་ཞིག་གིས་ཡུལ་གྲུ་གང་སར་འདྲེ་གདོན་གྱིས་གནོད་པ་བྱུང་བ་དག་ལ་མདོས་ཆོག་གི་ཕྲིན་ལས་ཆེ་བ་བྱུང་སྟེ། སྙན་པའི་གྲགས་པ་རིང་དུ་རྒྱས་པས་མི་ཚང་དེ་ལ་མདོས་སང་ཞེས་གྲགས་སོ། །ཁྱིམ་རྒྱུད་དེར་བྱུང་བའི་མདོས་ཚེ་པོ་ལེ་ལ་བུ་གཉིས་ཡོད་པའི་ཆེ་ཤོས་ནི་རྣལ་འབྱོར་གྱི་དབང་ཕྱུག་ཆེན་པོ་མདོས་དབོན་རྒན་བསྟན་པ་རབ་གསལ་ཡིན་ལ། ཆུང་བ་མདོས་ཚེ་མཆོག་ཅེས་པ་རང་བཞིན་དྲང་ལ་ཕྱི་ཐག་རིང་བ་མཁས་ཤིང་མཛངས་ལ་བློ་བརྟན་པ་སོགས་ཡ་རབས་ཀྱི་ངང་ཚུལ་ལྡན་པ་དེ་ནི་དམ་པ་འདིའི་ཡབ་ཡིན་ལ། ཡུམ་ནི་འབེ་ཟ་རྫོགས་ལི་ཞེས་བྱ་བ་བུད་མེད་ཀྱི་རྟེན་ལ་གཡོ་སྒྱུ་ཆུང་ཞིང་རྟག་ཏུ་ངོ་ཚ་ཁྲེལ་ཡོད་ཀྱི་གོས་ཀྱིས་བཀླུབས་པ། ཕྱག་མཆོད་དང་བཟླས་བརྗོད་ལ་ངང་གིས་གཞོལ་བ་སོགས་བསྔགས་12

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།པར་འོས་པ་ཞིག་གོ། ཡབ་ཡུམ་དེ་གཉིས་ལ་སྲས་མིང་སྲིང་ལྔ་ལས་རྗེ་འདི་ནི་སྲས་འབྲིང་པོའི་ཚུལ་དུ་བསམ་བཞིན་སྐུའི་སྐྱེ་བ་བཞེས་སོ། །ནམ་འཁྲུངས་པའི་དུས་ནི་རབ་བྱུང་བཅོ་ལྔ་པའི་བགྲང་བྱ་སོ་དྲུག་པ་སྟོད་འགྲེལ་ལུགས་ལ་དགེ་བྱེད་ཅེས་པ་ལེགས་སྦྱར་སཾ་སྒྲི་ཏའི་སྐད་དུ་ཤུ་བྷ་ཀྲི་ཏ་མ།ཧཱ་ཙི་ནའི་ཡུལ་དུ་ཞིན་ཡིན་འབོད་པ།སྤོར་ཐང་འབྱུང་རྩིས་པའི་ཆུ་ཕོ་སྟག་གི་ལོའི་དབྱར་གྱི་དཔལ་མོའི་ལང་ཚོ་རབ་ཏུ་རྒྱས་པའི་དུས་ཚེས་དགེ་བར་འོད་སྟོང་བདག་པོ་ཆུ་འཛིན་གྱི་རྒྱ་ལས་གྲོལ་བ་བཞིན་དུ།ངོ་མཚར་བའི་དགེ་མཚན་གྱི་ལྟས་དུ་མ་དང་བཅས་ཡུམ་ལ་གནོད་པ་མེད་པར་ཁྱེའུ་མདོག་ལེགས་ཤིང་དཔྲལ་བར་དབྱེས་ཆེ་བ། དབང་པོ་རྣམས་མཆོག་ཏུ་གསལ་ལ་དྭངས་པ་སོགས་སྐྱེ་སྐྲ་་གཞན་དང་མི་མཐུན་པའི་མཚན་དཔེའི་ལང་ཚོ་ཤིན་ཏུ་གསལ་བ་སྲིད་ཞིའི། དགེ་མཆན་མཐའ་དག་གཅིག་ཏུ་སྤུངས་བ་བཞིན་བལྟ་བས་བྱེབྱེག་མི་ཤེས་པ་ཞིག་མངོན་པར་བལྟམས་ཏེ་ལྷ་དང་བཅས་པའི་འཇིག་རྟེན་ཀུན་གྱི་མིག་གི་བདུད་རྩིར་གྱུར་ཏོ། །དེའི་ཚེ་དཀར་ཕྱོགས་སྐྱོང་བའི་ལྷ་རྣམས་ཀྱི་མཐུས་འགྱུར་ཁུག་དབྱངས་བདུན་རྫོགས་པའི་དཔྱིད་ཀྱི་ཕོ་ཉ་སྦྲའི་ཆོན་འགོར་བབ་སྟེ་མགྲིན་པའི་རྒྱུད་མངས་སྤྲེང་བ་ནི། ཁྱིམ་གཞིས་དེ་ལ་རྒྱལ་ཀུན་བྱམས་བརྩེའི་ཕུང་པོ་ངུར་སྨྲིག་འཛིན་པརྡི་

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེསརྒྱན།བཤེས་གཉེན་མཆོག་གི་ཟློས་གར་མངོན་པར་རྩེན་ཏེ་ལེགས་བཤད་་་་་་དཔྱིད་ཀྱི་རྒྱལ་མོའི་དབྱངས་སྙན་གྱིས། ལས་ལྡན་གྱི་སྐྱེ་བོ་ཡོངས་ཀྱི་སྙན་དབང་བདུད་རྩིའི་བཅུད་ལེན་དུ་བསྒྲུབས་ཏེ་སྨིན་གྲོལ་གྱི་ལམ་ལ་སྦྱོར་བར་མཛད་པའི་དགེ་མཚན་ཡིན་པར་མངོན་ནོ། ། སྨྲས་པ།གྲུ་འཛིན་མགོན་པོའི་ཐུགས་རྗེའི་ཉི་མའི་འོད། །སྲིད་པའི་མུན་པ་འཕྲོག་པ་དེ་སྲིད་དུ། །ཅིར་ཡང་སྣང་བའི་ངོ་མཚར་རྩེ་དགའ་ཡིས། །ཕན་བདེའི་འདབ་བརྒྱ་བཞད་པའི་ཞིང་ཁམས་འདིར། །ལེགས་སྨོན་དཔལ་གྱིས་མཐོ་བའི་ཡུམ་མཆོག་གི །ཉེས་པའི་སྐྱོན་བྲལ་མངལ་གྱི་ཆུ་འཛིན་ལས། །གྲོལ་བའི་ཟླ་ཚེས་གསར་བར་ཅོ་འདྲི་བའི། །མཚན་ལྡན་ཁྱེའུ་སྣང་བསྙན་དེང་འདིར་ཤད་། །དེའི་ཚེ་དཀར་ཕྱོགས་སྐྱོང་བའི་ལྷ་ཡི་མཐུས། །དཔྱིད་ཀྱི་རྒྱལ་མོའི་མགྲིན་རྔ་འཁྲོལ་བ་ཡང་། །རྣམ་མང་གདུལ་བྱའི་རྣ་བའི་བཅུད་ལེན་དུ། །ལེགས་བཤད་འདོད་དགུ་འཇོ་བའི་ལྟས་སུ་མངོན། །14 ་

རྣམཔར་ཐར་བ་སྒྲུབ་རྒྱུད་བསྟན་པའི་མཛེསརྒྱན།ཞེས་དཀྱིལ་འཁོར་རྒྱ་མཚོའི་མངའ་བདག་རྗེ་བྱ་བཏང་བ་སངས་རྒྱས་རྡོ་རྗེ་དཔལ་བཟང་པོའི་རྣམ་པར་ཐར་བ་མདོ་ཙམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཛམྦྷ་ཆུ་བོའི་གསེར་གྱི་ཕྲེང་བ་ཞེས་བྱ་བ་ལས་རིགས་རུས་ཕུན་སུམ་ཚོགས་པར་སྐུ་བལྟམས་པའི་སྐབས་ཏེ་གཉིས་པའོ། །

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།གསུམ་པ། ངུར་སྨྲིག་གི་རྒྱལ་མཚན་བཞེས་ཤིང་ང༥གེས་གཉེན་དམ་པ་དུ་མ་ལས་ཆོས་ཀྱི་བདུད་རྩི་མནོས་པ་སོགས་གསན་སྒོམ་ཡ་མ་བྲལ་བར་མཛད་པའི་སྐབས།། དེ་ལྟར་རྒྱལ་སྲས་གཞོན་ནུ་སྐུ་བལྟམས་པའི་གནས་ཚུལ་དེ་ཁུ་བོ་དབོན་རྒན་རིན་པོ་ཆེའི་གསན་པར་དེ་འཕྲལ་དམ་རྫས་དང་། སྲུང་མདུད་སོགས་སྩལ་ཏེ་བྱིས་པ་འདི་ལ་གཙང་སྦྲ་གལ་ཆེ་ཚུལ་གྱི་རྒྱུ་མཚན་དང་བཅས་ལྗགས་བཀོད་ཞིབ་པར་གནང་། གཞོན་ནུ་དེ་ཡང་དཀར་གསུམ་སོགས་མཐུན་པའི་ཡོ་སྤྱད་ཀྱིས་གསོས་ཤིང་གཅེས་པར་བསྐྱངས་པས་སྐུའི་གཟི་བྱིན་རྫིང་གི་པདྨ་ལྟར་ཉིན་རེ་བཞིན་འཕེལ་བ་བྱུང་སྟེ་ཁྱིམ་དུ་གནས་པའི་ཚེ་ཡང་། དམ་པའི་མཛད་བཟང་ལ་འདྲེས་པའི་བག་ཆགས་སད་སྟོབས་ཀྱིས་ཐ་མལ་གྱི་བྱིས་པའི་སྤྱོད་པ་ལས་རིང་དུ་འདས་ཏེ་བག་ཡོད་དུ་གནས་པ་དང་། བྱིས་པ་གཞན་དག་དང་ལྕི་རྩེད་ལ་རོལ་བ་ན་རྩེ་གྲོགས་ན་མས་ཆོས་ཉན་ང།འི་ཆུལ་གྱིས་འདུག་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།བཅུག་སྟེ། རང་ཉིད་ཀྱིས་ཆོས་འཆད་པའི་སྟངས་ཀ་དང་ཙོག་ཅོག་པོར་བསམ་གཏན་བསྒོམས་པའི་ཚུལ་མཛད་པ་སོགས་འབྱུང་འགྱུར་དང་མཐུན་པར་ཀུན་སྤྱོད་ཡིད་དུ་འོང་ཞིང་། སྐྱེ་བོ་སུ་ཞིག་གིས་མཐོང་ཡང་དང་བ་འདྲེན་པ་ཞིག་ཡིན་སྟབས་དྲག་གཞན་ཐམས་ཅད་ངོ་མཚར་བའི་གནས་སུ་བྱེད་པ་ཞིག་གོ །ཚུལ་དེ་ན། ཇི་སྐད་དུ། དུ་བ་ལས་ནི་མེར་ཤེས་དང་། །ཆུ་སྐྱར་ལས་ནི་ཆུར་ཤེས་བཞིན། །བྱང་ཆུབ་སེམས་དཔའ་བློ་ལྡན་གྱི།།རིགས་ནི་མཚན་མ་དག་ལས་ཤེས།།ཞེས་གསུངས་པ་ལྟར་རོ། །དགུང་ལོ་ལྔ་བཞེས་པའི་ཚེ་ནུབ་གཅིག་གཟིམ་མལ་ནས་གློ་བུར་དུ་སྔངས་སྟབས་ཀྱིས་བཞེངས་ཏེ་གཟིམ་སད་པ་ན་ཨ་ལེ་ང་སྐྲག་་་་སོང་ཡང་སྐྲག་དགོས་པ་ཞིག་མི་འདུག་ཕུར་བ་རེད་ཅེས་གསུངས་པ་ཡུམ་སོགས་ཉེ་འཁོར་ན་ཡོད་པ་དག་གིས་གསན་ཞིང་། དེའི་ཚེ་དཔལ་ཆེན་རྡོ་རྗེ་གཞོན་ནུའི་ཞལ་དངོས་སུ་གཟིགས་ཤིང་བྱིན་གྱིས་རླབས་པས་རྒྱལ་གདོན་སོགས་ཀྱི་ཉེར་འཚེ་མཐའ་དག་ལས་རྒྱལ་བའི་གདེང་ཚད་ལ་མངའ་བརྙེས་པར་མངོན་ལ། ཕྱིས་སུ་ཚུལ་དེ་ཞལ་སློབ་ནང་མ་ཞིག་ལས་ཐོས་སོ །དགུང་གྲངས་བརྒྱད་སོན་པ་ནས་ཁུ་བོ་བསྟན་གསལ་མཆོག་ཀློག་17

རྣམ་པར་ཐར་བ་སྒྲུབ་རྒྱུད་བསྟན་པའི་མཛེ་རྒྱན།སློབ་པའི་སློབ་དཔོན་དུ་བསྟེན་ནས་རང་ཡུལ་ལ་དར་ཆ་ཆེ་བའི་འདོན་ཆ་མཐའ་དག་བསླབས་པ་ཙམ་གྱིས་དཀའ་ཚེགས་མེད་པར་ཐུགས་སུ་ཆུད། སློབ་དཔོན་གཞན་ལས་ཀྱང་ཡི་གེ་འབྲི་བ་དང་དམ་པ་གོང་མ་ནས་བརྒྱུད་པའི་རྒྱུད་སྡེ་རྣམས་ཀྱི་ཕྱག་ལེན་དབྱངསརྟ་གར་ཐིག་སོཊ་རིག་པའི་གནས་ཕྲན་དུ་མ་དུས་ཐུང་ངུའི་ཚེགས་མེད་དུ་མཁྱེན། དེ་ནས་དགུང་གྲངས་བཅུ་གཅིག་པ་ཡོངས་འཛིན་ཞེས་པ་ཆུ་ཕོ་བྱི་བའི་་་་་་་སྟོན་ཁར་ཚེ་རབས་དུ་མར་ལེགས་པའི་མཛད་བཟང་ལ་གོམས་པའི་བག་ཆགས་ཀྱི་མཐུས་ཁྱིམ་ན་གནས་པ་ནི་མི་དགེ་བའི་བྱ་བ་ངན་པ་དང་། ཉེས་པ་མཐའ་ཡས་པ་སྐྱེད་པའི་ལས་ཉོན་གྱི་འཆང་བ་དམ་པོས་བཅིངས་པ་ཡིན་པས་རྣམ་སྨིན་ཡིད་མི་འོང་འབྱིན་པའི་གནས་སྤྲུལ་གདུག་པའི་ཚང་དང་མཚུངས་ཤིང་། རབ་ཏུ་བྱུང་བ་ནི་ཉེས་པ་དེ་དག་ལས་ལྡོག་ཅིང་སྔོན་བྱོན་དམ་པ་གོང་མ་རྣམས་ཀྱི་འཇུག་ངོགས་མེད་དུ་བྱུང་བ་ཡིན་པས་ད་ནི་བདག་གིས་ཁྱིམ་ནས་ཁྱིམ་མེད་པར་རབ་ཏུ་བྱུང་བ་ཡང་དག་པར་བླང་བར་བྱའོ་སྙམ་དུ་དགོངས་ནས།གཙང་ཆེན་གོང་མའི་རྡོ་རྗེ་སློབ་དཔོན་བརྟན་མཁས་ཀྱི་ཡོན་ཏན་གཉིས་དང་ལྡན་པའི་གནས་བརྟན་འདུལ་བ་འཛིན་པ་ཆེན་པོ་ཀུན་དགའ་མཁས་གྲུབ་དབང་ཕྱུག་དཔལ་བཟང་པོ་རང་དགོན་དུ་ཕེབས་པའི་18

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།དྲུང་དུ་རབ་བྱུང་དང་དགེ་ཚུལ་བསྒྲུབས་ཏེ་ཞི་བསིལ་ཐར་བ་མཆོག་གི་ཁང་བཟང་དུ་ལེགས་པར་ཞུགས་པའི་དགའ་སྟོན་གྱི་ཐོག་མ་ཤར་ནས་མཚན་ལ་སངས་རྒྱས་རྡོ་རྗེ་ཞེས་གསོལ། དེ་ནས་བཟུང་སྐུ་ཚེ་ཧྲིལ་པོར་ཤ་ཆང་སོགས་ལོག་འཚོའི་རིགས་དང་། དད་གཤིན་གྱི་རྫས་ལ་དུག་བཞིན་འཛེམ་པ་དང་སྲུང་སྡོམ་ཁས་བླངས་པ་ལ་དཔའ་བ་ཙམ་མ་ཡིན་པར་སྤང་བླང་གི་གནས་རྣམས་ཞིབ་ཏུ་ངེས་པར་བྱས་ཏེ། བླང་དོར་ཚུལ་བཞིན་དུ་བྱས་པས་སྡོམ་བརྩོན་དམ་པ་རྣམས་ཀྱི་གཙུག་རྒྱན་དུ་གྱུར།དེ་དུས་རང་དགོན་གྱི་བླ་གྲྭ་ཡོངས་ལ་རབ་ཁ་རྡོ་རྗེ་འཆང་ནས་རྡོ་རྗེ་འཕྲེང་བའི་དཀྱིལ་འཁོར་ཞེ་བརྒྱད་ཀྱི་ཟབ་དབང་རིམ་པར་སྩལ་བའང་གསན།མཇུག་ཏུ་བློ་སྦྱོང་དོན་བདུན་མ་དང་རྒྱལ་སྲས་ལག་ལེན་སོགས་ཀྱི་ཞིབ་ཁྲིད་ལས་བརྩམ་པའི་གསུངས་བཤད་རྒྱས་པ་གང་གནང་ཐམས་ཅད་གུས་པ་ཆེན་པོས་མ་གཡེང་བར་ཡིད་ལ་བཟུང་ཞིང་ཉམས་ལེན་ལ་གཅིག་ཏུ་གཞོལ་བས་རྒྱུད་ཐོག་ཏུ་ཁེལ་བ་བྱུང་། བྱིས་སུ་དགེ་རྩེའི་གནས་ནང་བཞུགས་པའི་ཚེ་ཉེ་གནས་ལ་ཁོང་གི་ཞལ་ནས།རང་ལོ་བཅུ་གཉིས་སོན་པ་ནས་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་སྔགས་ལམ་དང་འབྲེལ་བའི་ཉམས་ལེན་གྱི་གཙོ་བོར་བཟུང་སྟེ་བསྒོམས་པའི་སྟོབས་ཀྱིས་ད་ལྟ་ཁོ་པོའི་ལུས་19

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།ངག་ཡིད་གསུམ་འཕགས་པ་སྤྱན་རས་གཟིགས་ཀྱི་སྐུ་གསུང་ཐུགས་རྣམ་པར་དག་པའི་སྣང་བ་འབའ་ཞིག་ལས་ཐ་མལ་གྱི་སྣང་བ་ལྡོག་ཚུལ་སོགས་སྣོད་བཅུད་ཀྱི་སྣང་བ་དག་པའི་རྣམ་རོལ་དུ་གཟིགས་་པ།འི་ཉམས་རྟོགས་ཀློང་དུ་གྱུར་བའི་སྟོབས་ཀྱིས་དགྱེས་པའི་ཉམས་སྦ་མ་ནུས་པའི་ཟོལ་གྱིས་བཀའ་མཆིད་གནང་བ་ཡིན་ལ།དགུང་གྲངས་བཅུ་གསུམ་ནས་བཅུ་དྲུག་ལ་སླེབ་པའི་བར་ཁུ་བོ་་་་་་དབོན་རྒན་རིན་པོ་ཆེ་སོགས་དམ་པ་འགའ་ཞིག་ལས་ཟབ་ཆོས་ཅི་རིགས་གསན་ཞིང་གང་གསན་པ་ཐམས་ཅད་ཁ་ཕྱི་ལྟས་སུ་མ་སོང་བར་རང་རྒྱུད་འདུལ་བའི་གཉེན་པོ་ཁོ་ནར་ལག་ལེན་ལ་བཏབ་པས་འདི་སྣང་གི་ཞེན་པ་ཆོད་ནས་སྒྲུབ་པ་ཉམས་ལེན་ལ་བརྩོན་པའི་ཤུགས་བླ་ལྷག་ཏུ་འཕེལ་བ་བྱུང་།དེ་ནས་དགུང་གྲངས་བཅུ་བདུན་པ་དུས་ཀྱི་ཕོ་ཉ་ཞེས་པ་ས་རྟའི་ལོར་དམ་པ་གང་གི་འདི་སྙམ་དུ་དགོངས་ཏེ། སྤྱིར་ཐེག་པ་གསུམ་གྱིས་བསྡུས་པའི་ལེགས་ཚོགས་ཐམས་ཅད་བླ་མ་ལ་ལྟོས་ཤིང་ཁྱད་པར་གསང་ཆེན་རྡོ་རྗེ་ཐེག་པའི་མྱུར་ལམ་གྱིས་སྙིགས་དུས་ཚེ་ཐུང་གཅིག་ལ་ཟུང་འཇུག་གི་སྐུ་ལག་རྩེར་འགུག་པ་ནི་མཚན་ཉིད་དང་ལྡན་པའི་དགེ་བའི་བཤེས་གཉེན་ལ་རག་ལས་ཤིང་། དེ་ཡང་བླ་མ་སངས་རྒྱས་དངོས་20

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།སུ་མཐོང་བའི་མོས་གུས་ཁོ་ན་ལ་ལྟོས་པ་ཡིན་པའི་ངེས་ཤེས་ལྡོག་ཏུ་མེད་པ་བྱུང་།ཚུལ་དེ་ནི་སྒྱུ་འཕྲུལ་དྲྭ་བའི་རྒྱུད་ལས།སློབ་དཔོན་ཇི་ལྟར་བལྟ་ཞེ་ན། །བླ་མ་སངས་རྒྱས་ཀུན་དང་མཉམ། །དེ་ཉིད་རྟག་ཏུ་རྡོ་རྗེ་འཆང་། །དེ་བཞིན་གཤེགས་པ་རིན་ཆེན་ཏོག །དེ་ཉིད་ཡེ་ཤེས་རྒྱ་མཚོ་སྟེ། །ཡིད་བཞིན་ནོར་བུ་རིན་ཆེན་སྦྱིན། །སློབ་དཔོན་གྱི་ནི་ཡོན་ཏན་བཟུང་། །སྐྱོན་ནི་ནམ་ཡང་མ་ཡིན་ནོ། །ཡོན་ཏན་བཟུང་ན་དངོས་གྲུབ་ཅིང་། །སྐྱོན་རྣམས་ཀྱིས་ནི་དངོས་གྲུབ་ཉམས། །དེ་ཡི་གྲིབ་མའང་མི་འགོམས་ཏེ།།མཆོད་རྟེན་བཤིག་དང་འདྲ་བར་གསུངས།།ཞེས་དང་།རིན་ཆེན་བང་མཛོད་ལས། སྐྱོན་བྲལ་ཡོན་ཏན་རྫོགས་པའི་བླ་མ་ནི། །སྙིགས་མའི་དུས་ན་སངས་རྒྱས་དངོས་དང་མཚུངས། །རབ་དང་སྲི་ཞུ་གུས་པའི་སྤྱི་བོར་བསྟེན། །ཞེས་དང་། འཕགས་པ་ཀླུ་སྒྲུབ་གྱིས། སློབ་དཔོན་གྱིས་ནི་སྡིག་པ་འཕྲོག །སློབ་དཔོན་གྱིས་ནི་འཇིགས་པ་སེལ། །སློབ་དཔོན་གྱིས་ནི་སྡུག་བསྔལ་གྱི། །རྒྱ་མཚོའི་འཇིངས་ལས་སྒྲོལ་བར་འགྱུར། །ཞེས་དང་། དམ་པ་གོང་མའི་གསུང་སྒྲོས་སུའང་། བླ་མ་སངས་རྒྱས་སུ་ཤེས་པའི་མོས་གུས་དང་། །ཅི་མཛད་ཡོན་ཏན་དུ་མཐོང་བའི་དད་པ་དང་། །བསམ་རྒྱུ་བླ་མ་ལས་མེད་པའི་གདུང་སེམས་གསུམ། །བླ་མའི་བྱིན་རླབས་འདོད་ན་མེད་ཐབས་མེད། །ཅེས་གསུངས་21

རྣམ་པར་ཐར་བ་སྒྲུབ་རྒྱུད་བསྟན་པ་རི་་༤་་ཛེས་རྒྱན།པ་ལྟར་ཡིན་པས་དེ་དག་གི་དགོངས་དོན་མཐའ་དག་ཐུགས་ཉམས་སུ་བསྟར་ཏེ། རིགས་ཀུན་འཁོར་ལོའི་དབང་ཕྱུག་རྡོ་རྗེ་འཆང་ངག་དབང་བསྟན་པ་རབ་གསལ་མཆོག་དཔལ་དུས་ཀྱི་འཁོར་ལོའི་ཟབ་གསང་ལམ་གྱི་དེ་ཉིད་སྟོན་པའི་དོ་་རྗེ་སློབ་དཔོན་དུ་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པ་ཡིན་གཤིས་བདག་ཉིད་ཆེན་པོ་དེས་ཀྱང་དམ་པ་འདི་སྐལ་བ་དང་ལྡན་པའི་རྡོ་རྗེའི་སློབ་མ་མཆོག་ཏུ་གཟིགས་ནས་ཐུགས་བརྩེ་བས་རྗེས་སུ་བཟུང་སྟེ། ཆོས་མཆེད་དམ་པ་ཀ་ཐོག་བྱང་ཆུབ་རྡོ་རྗེ། ཁྲ་ཕག་ལོ་སོགས་དང་མཉམ་དུ་ཟབ་ལམ་རྡོ་རྗེ་རྣལ་འབྱོར་སྦྱོར་བ་ཡན་ལག་དྲུག་གི་ཐུན་མོང་དང་ཐུན་མོང་མ་ཡིན་པའི་སྔོན་འགྲོ་ཆོས་བདུན་དུ་གྲགས་པ་དེར་བླ་མས་ཇི་ལྟར་གདམས་པ་བཞིན་གཁོག་ཏུ་འགྲུས་པས་སྐྱབས་འགྲོའི་སྐབས་རང་གཞན་མཐའ་་་་་་དག་སྲིད་ཞིའི་འཇིགས་པ་ལས་སྐྱོབས་པའི་སྐྱབས་ཡུལ་དམ་པ་མཆོག་གསུམ་ཁོ་ན་ཡིན་པར་ཡིད་ཆེས་བརྟན་པོ་རྙེད་པ་དང་། སེམས་བསྐྱེད་ཀྱི་ཚེ་སེམས་བསྐྱེད་སྤེལ་བྱེད་ཚད་མེད་བཞིའི་གནད་ཚང་བའི་སྒོ་ནས་གཞན་དོན་དུ་རྫོགས་བྱང་ཐོབ་འདོད་ཀྱི་སེམས་བསྐྱེད་རྣལ་མ་སྐྱེས་པ་དང་། རྡོར་སེམས་སྒོམ་བཟླས་ཀྱི་སྐབས་ཐོག་མེད་ནས་བསགས་པའི་ཉེས་ལྷུང་གི་དྲི་མ་ཅི་རིགས་རེ་དག་པའི་མཚན་མ་ཉམས་དང་རྨི་22

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ལམ་དུ་བྱུང་བ་དང་། མཎྜལ་གྱི་ཚེ་དངོས་འབྱོར་ཡིད་སྤྲུལ་གྱི་མཆོད་པའི་སྤྲིན་རྒྱ་མཚོ་ལྟ་བུའི་བསོད་ནམས་ཀྱི་ཕུང་པོ་དེ་ཟབ་ལམ་རྡོ་རྗེའི་རྣལ་འབྱོར་མྱུར་དུ་རང་རྒྱུད་དུ་སྐྱེ་བའི་ལྷན་ཅིག་བྱེད་རྐྱེན་གྱི་རྒྱུར་སོང་བ་དང་། བླ་མའི་རྣལ་འབྱོར་གྱི་སྐབས་བཀའ་དྲིན་གསུམ་ལྡན་གྱི་རྡོ་རྗེ་སློབ་དཔོན་དེ་ཉིད་སངས་རྒྱས་དངོས་མཐོང་གི་མོས་གུས་ཉམས་པ་མེད་པའི་ངང་དབང་བཞིའི་བྱིན་རླབས་རྒྱུད་ལ་འཕོས་པ་དང་། དུས་འཁོར་ལྷན་སྐྱེས་ཀྱི་ཚེ་དག་རྫོགས་སྨིན་གསུམ་ཚང་བའི་བསྐྱེད་རིམ་ལྷའི་རྣལ་འབྱོར་གྱིས་རང་ལུས་ལྷའི་འདུ་ཤེས་འཕོས་པ་ཙམ་གྱི་ཚད་དུ་སླེབ་པ་བྱུང་བ་དང་། མཆོག་དབང་ཁྱད་པར་ཅན་གྱི་སྐབས་ཤེས་རྒྱུད་གསང་ཆེན་ཟབ་མོའི་མངོན་རྟོགས་སྐྱེ་རུང་དུ་སྨིན་པ་དང་། དབེན་སེམས་ཀྱི་ཚེ་སེམས་ཀྱི་གནས་འགྱུ་རིག་གསུམ་ངོས་ཟིན་ཞིང་གཡོ་་་་་་་་ཐོབ་གོམས་བརྟན་མཐར་ཕྱིན་པའི་ཉམས་བྱུང་བ་ལ་བརྟེན་ནས་སེམས་བཏང་སྡོད་ལ་དབང་ཐོབ་པ་སོགས་གཞན་དང་མི་འདྲ་བའི་ཁྱད་ཆོས་ཤིན་ཏུ་མང་སྟབས་རྫོགས་རིམ་ཡེ་ཤེས་མྱུར་དུ་སྐྱེ་སླ་བར་གྱུར་ཏོ། །དེ་ནས་དངོས་གཞི་སོར་སྡུད་ཀྱི་རྣལ་འབྱོར་ལ་འཇུག་པའི་ཚེ་རང་ལུགས་ཀྱི་དམ་པ་གོང་མ་དག་གི་སྙན་ནས་སྙན་དུ་བརྒྱུད་པའི་མན་ངག་ཟབ་མོ་རྣམས་རྗེ་བཙུན་བླ་མ་མཆོག་གི་ཞལ་ནས་ལེགས་པར་གསན་ཏེ་23

རྣམ་པར་ཐར་བ་སྒྲུབ་རྒྱུད་བསྟན་པ་རེ་མཛེས་རྒྱན།ཉམས་སུ་བླངས་པའི་ཚུལ་ནི། བསྡུས་པའི་རྒྱུད་ཀྱི་རྒྱལ་པོ་ལས། ནམ་མཁར་ཀུན་ནས་ཞེན་པའི་སེམས་དང་མིག་ནི་མི་འཇུམ་དོ་་རྗེའི་ལམ་དུ་རབ་ཏུ་ཞུགས་པ་ཡིས། །སྟོང་པ་ལ་ནི་དུ་བ་སྨིག་རྒྱུ་རབ་གསལ་དྲི་མ་མེད་པའི་མཁའ་སྣང་ཉིད་དང་མར་མེ་དང་། །འབར་བ་དང་ནི་ཟླ་བ་ཉི་མ་རྡོ་རྗེ་རྣམས་དང་མཆོག་གི་ཆ་དང་ཐིག་ལེ་མཐོང་བར་འགྱུར། །ཞེས་གསུངས་པ་ལྟར་རླུང་འཆིང་བའི་ལུས་གནད་དང་བཅས་ཏེ་སྨིན་མཚམས་ནས་སོར་བཅུ་དྲུག་གཞལ་བའི་སྟེང་གི་ནམ་མཁའ་ལ་ཡིད་མིག་རླུང་གསུམ་གཡོ་མེད་དུ་ལྷན་གྱིས་གནས་པར་བྱས་ཏེ། བསམ་མེད་ཀྱི་རྣལ་འབྱོར་ལ་གཙོ་བོར་མཉམ་པར་བཞག་སྟེ་བསྒོམས་པའི་་་་་་སྟོབས་ཀྱི་ཆོས་ཉིད་རྣམ་པ་ཐམས་ཅད་པའི་རང་གཟུགས་འོད་གསལ་རྟགས་བཅུའི་སྣང་བ་འབྱམཐེ་ཀླས་པ་ཉིན་མཚན་འཁོར་ཡུག་ཏུ་མཆེད་ཅིང་། དེ་ཡང་ཞི་བ་ལྷའི་རྡོ་རྗེའི་ཀླུ་ལས། རྨད་བྱུང་ནམ་མཁའི་དཀྱིལ་ཤར་བྷུ་སུ་ཀུ །སྟོང་ཉིད་གཟུགས་མཛེས་ཤར་རོ་བྷུ་སུ་ཀུ །ངེས་མེད་མེ་ཏོག་ཤར་རོ་བྷུ་སུ་ཀུ །རིན་ཐང་མེད་པའི་མེ་ཏོག་རིན་ཆེན་ལོངས། །ཞེས་གསྡོ།ངས་པ་བཞིན་ཡིན་ལ།དམ་པ་གང་ཉིད་སོར་སྡུད་ཀྱི་སྨད་ཙམ་ལ་སླེབ་པའི་ཚེ་འོད་གསལ་རྟགས་བཅུའི་ཕྱི་མ་ཐིག་ལེ་སྔོན་པོ་ཡུང་འབྲུ་ཙམ་གྱི་དབུས་སུ་24

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།རེ་ཁཱ་ནག་པོ་སྐྲའི་ཚད་ལ་ཐུབ་པ་གཙོ་འཁོར་གསུམ་མ་འདྲེས་ཤིང་ཤིན་ཏུ་གསལ་བར་སྣང་བ་ཡོད་པར་གླང་བླ་མཁས་མཆོག་ལ་གསུངས་པ་ཡིན་ཞིང་། ཚུལ་དེ་ནི་རྒྱུད་ཀྱི་རྒྱལ་པོ་ལས། ནམ་མཁའ་ཆུ་འཛིན་བྲལ་བ་དག་ནི་རྣལ་འབྱོར་པ་ཡི་བགྲད་པའི་མིག་གིས་བལྟ་བར་བྱ་བ་སྟེ། རེ་ཁཱ་ནག་པོ་དྲི་མེད་འོད་ཟེར་འཕྲོ་བ་དུས་ཀྱི་རྩ་ལ་མཐོང་བའི་བར་དུའོ། །ཞེས་གསུངས་པ་ལྟར་སོར་སྡུད་ཀྱི་ཡེ་ཤེས་མཚན་ཉིད་པ་རྒྱུད་ལ་སྐྱེས་པར་མངོན་ནོ། །དེ་ནས་བླ་མ་དམ་པའི་མན་ངག་བཞིན་བསམ་གཏན་གྱི་རྣལ་འབྱོར་བསྒོམས་པས་འོད་གསལ་རྟགས་བཅུའི་སྣང་བ་ཅི་དགར་དུ་འཆར་བ་ལ་དབང་ཐོབ་པའི་བསམ་གཏན་གྱི་ཡན་ལག་ལྔ་པོ་རིམ་བཞིན་རྗེས་མཐུན་པའི་ཉམས་གསལ་པོ་རེ་བྱུང་བ་ཡིན་ཏེ། རྒྱུད་ལས། བསམ་གཏན་དག་ཀྱང་ཤེས་རབ་རྟོག་དང་དཔྱོད་པ་དགའ་དང་གཡོ་མེད་བདེ་བ་རྩེ་གཅིག་སེམས་པའོ། །ཞེས་གསུངས་པ་ལྟར་རོ། །དེ་ནས་སྲོག་རྩོལ་གྱི་སྐབས་སུ་རྡོར་བཟླས་དང་བུམ་ཅན་གྱི་སྦྱོར་བས་སྲོག་ཐུར་གཉིས་ལྟེ་བའི་དབུ་མར་རོ་གཅིག་ཏུ་བཅིངས་པ་ལ་མཉམ་པར་བཞག་པས་རོ་རྐྱང་ལ་བརྟེན་པའི་རླུང་བཅུའི་རྒྱུ་བ་རགས་པ་ཅི་རིགས་དབུ་མར་ཐིམ་པས་སྟོང་སྲོག་དབྱེར་མེད་ཀྱི་སྣང་བ་25

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་་རྒྱན་་རབ་འབྱམས་ཞུ་བདེ་ཁྱད་པར་བའི་ངོ་བོར་མཐོང་ཐུབ་པ་བྱུང་སྟེ། རྒྱུད་ཀྱི་རྒྱལ་པོ་ལས།སྲོག་རྩོལ་དག་ཀྱང་ལམ་ནི་གཉིས་པོ་བརྒྱེལ་ཞིང་དབུ་མར་སྲོག་ནི་རབ་ཏུ་ཞུགས་པ་དག་ཏུ་འགྱུར་། །ཞེས་གསུངས་པའི་གནད་དང་མཐུན་ནོ། །སྐབས་འདིར་ཡང་ཁོང་གི་རྒྱུད་ལ་སྲོག་རྩོལ་གྱི་ཉམས་རྗེས་མཐུན་པ་སྐྱེ་བར་ཐེ་ཚོམ་མེད་དེ། ཕྱིས་སུ་འབྲོག་དགེ་འཇམ་དབྱངས་མཁྱེན་རབ་རྒྱ་མཚོ་ལ་རྟོགས་འབུལ་ཞུས་ཚེ་སྲོག་རྩོལ་དངོས་གཞིའི་ཉམས་ཀྱི་ངོ་སྤྲད་པ་ཡིན་ལ། ཚུལ་དེ་རྗེས་ནས་ཞིབ་ཏུ་འཆད། འཇིན་པའི་སྐབས་གནས་དྲུག་གི་བུམ་ཅན་སྔ་ཕྱིའི་སྦྱོར་བས་མི་ཤིགས་པའི་ཐིག་ལེ་དྲུག་ལ་རླུང་སེམས་དབྱེར་མེད་རོ་གཅིག་ཏུ་བསྟིམ་པའི་རྣལ་འབྱོར་ལ་བརྩོན་པ་ལྷུར་བཞེས་གནང་བ་དང་།རྗེས་དྲན་གྱི་སྐབས་རླུང་སྦྱོར་དང་བཅས་སྔོན་འགྲོ་དང་དངོས་གཞིའི་འཁྲུལ་འཁོར་ལ་བརྟེན་ནས་ཐིག་ལེ་དབབ་བཟློག་བཀྲམ་གསུམ་བརྟན་པའི་ཐབས་ལ་གཅིག་ཏུ་འགྲུས་པ་དང་། ཏིང་ངེ་འཛིན་གྱི་རྣལ་འབྱོར་ལའང་གཞན་ལས་ཁྱད་པར་འཕགས་པའི་མོས་པ་ལམ་བྱེད་ཀྱི་ཚུལ་དམ་པ་གོང་མའི་ཕྱག་སྲོལ་ཇི་ལྟ་བ་བཞིན་ཉམས་བཞེས་མཐའ་འབྱོལ་བར་མཛད་པ་སོགས་ཟབ་ལམ་རྡོ་རྗེ་རྣལ་འབྱོར་སྦྱོར་26

རྣམ་་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།བ་ཡན་ལག་དྲུག་གི་མཐར་སྟན་ཐོག་གཅིག་མ་འཕོ་བ་བཅས་ལོ་གསུམ་དུ་བརྩོན་པ་དྲག་པོ་ཆུ་བོའི་རྒྱུན་བཞིན་བསྟེན་པས་གསང་ཆེན་ཟབ་མོའི་ཉམས་རྟོགས་མཐའ་དག་དམ་པ་གང་གི་ཐུགས་རྒྱུད་ལ་སྤུངས་པ་བཞིན་བྱུང་ངེ་ཕ། །དེ་ལྟར་སྔོན་གོམས་བཟང་པོའི་བག་ཆགས་ཀྱི་མཐུ་བརྟས་པས་རྗེ་འདི་ཉིད་སྐུ་ན་ཕྲ་བའི་དུས་ནས་བཀའ་གདམས་གོང་མའི་བརྟུལ་ཞུགས་ཀྱིས་སྒྲུབ་བརྒྱུད་བསྟན་པའི་དམིགས་རྐྱེན་དུ་འགྱུར་བ་ཞིག་བྱ་སྙམ་པའི་ཐུགས་འདུན་རང་ཆས་སུ་ཡོད་སྟབས་དགུང་གྲངས་ཉེར་གཅིག་པ་ཆུ་ཁྱིའི་ལོར་ཁུ་བོ་དབོན་རྒན་རིན་པོ་ཆེའི་དྲུང་ནས་ནི་གུ་ཆོས་དྲུག་སོགས་ཤངས་ཆོས་སྐོར་གྱི་དབང་ལུང་མན་ངག་རྣམས་བུམ་པ་གང་བྱོས་ཚུལ་གྱིས་གསན་ཏེ།ལོ་ཧྲིལ་པོར་སྒྲུབ་པ་ལ་རྩེ་གཅིག་ཏུ་གཞོལ་བས་ཉམས་ལེན་གནད་དུ་ཐོན་པ་བྱུང་སྟེ་གཏུམ་མོ་འབར་་་་་་་་་་་འཛག་གི་སྣང་བ་སོགས་སྔར་ལས་ཆེས་ཆེར་འཕེལ་བ་བྱུང་།དེ་རྗེས་སྒྲུབ་གནས་དེ་ཉིད་དུ་ལོ་གསུམ་གྱི་རིང་གསང་ཆེན་རྡོ་རྗེ་ཐེག་པའི་རིམ་གཉིས་ཟབ་མོའི་ཉམས་བཞེས་གཙོ་བོར་མཛད་ཅིང་།དེ་ཡང་བསགས་སྦྱང་དང་སྤྲེལ་ན་གནད་དུ་འགྲོ་བར་དགོངས་ཏེ།ཐུན་གསེང་དག་ཏུ་ཕྱག་འཚལ་བ་དང་། སྭཱ་ཙྪ་གདབ་པ་རྡོར་སེམས་སྒོམ་བཟླས་སོགས་27

རྣམ་པར་ཐར་བསྒྲུབ་རྒྱུད་བསྟན་པའི་མཇིས་རྒྱན།ཚོགས་བསགས་སྒྲིབ་སྦྱོང་གི་རིམ་པའང་ཕལ་བའི་བློར་མི་ཤོང་བའི་ཚོད་ཙམ་གནང་ངོ་། །ཚུལ་དེ་ལ་ཁུ་བོ་དབོན་རྒན་ཚང་ཐུགས་རབ་ཏུ་མ་ཉེས་པ་བྱུང་སྟེ་ཞལ་ནས་ཁྱེད་ཀྱི་ད་ལྟ་ནང་བཞིན་སྒྲུབ་པ་ལ་གཅིག་ཏུ་གཞོལ་བ་དེ་ཤིན་དུ་ལེགས།འོན་ཀྱང་སྐུ་ན་གཞོན་པའི་དུས་ཐོས་བསམ་བྱེད་པའང་ཆེས་གལ་ཆེན་ཡིན་པས་ད་དུང་ཤར་འཛམ་ཐང་ཕྱོགས་སུ་ཕེབས་ནས་ཡོངས་ཀྱི་དགེ་བའི་བཤེས་གཉེན་ཆེན་པོ་ངག་དབང་ཚོགས་གཉིས་རྒྱ་མཚོའི་ཞབས་ལ་གཏུགས་ཏེ་སློབ་གཉེར་དབྱིས་ཕྱིན་པ་ཞིག་བྱེད་ཐུབ་ན་ཁོ་བོའི་བློ་བདེ་བ་ཡིན་ཞེས་ནང་བཅར་གྱི་བསླབ་བྱ་གནད་སྨིན་སྩལ་བས་དམ་པ་ཉིད་ཀྱང་འཕྲལ་དུ་ཕེབས་འདུན་ཐུགས་ལ་་་་་་་་་་འཁྲུངས་ཏེ་བཀའ་བཞིན་སྒྲུབ་པའི་དམ་བཅའ་ཕུལ།དེ་ནས་དགུང་གྲངས་ཉེར་ལྔ་པ་མེ་སྟག་ལོར་བློ་གྲགས་དང་ཁང་བསོ་གཉིས་སྡེབ་བཞིན་ཆོས་སྡེ་ཆེན་པོ་དཔལ་འཛམ་ཐང་བསམ་འགྲུབ་ནོར་བུའི་གླིང་དུ་ཕེབས་ནས་མཁས་གྲུབ་བྱེ་བའི་གཅུག་རྒྱན་སྙིགས་་་་་་དུས་ཀྱི་ཐམས་ཅད་མཁྱེན་པ་རྗེ་ངག་དབང་ཚོགས་གཉིས་རྒྱ་མཚོའི་་་་་་་དགྱེས་ཞལ་མཇལ་བ་ཙམ་གྱིས་སྨྲ་མི་ཤེས་པའི་སྤྲོ་བ་དང་དད་གུས་ཚད་མེད་འཁྲུངས། རྗེ་བླ་མ་མཆོག་གིས་ཀྱང་ཐུགས་ཤིན་དུ་བརྩེ་བའི་28

རྣམ་་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ཉམས་ཀྱིས་བཤད་སྒྲུབ་ལ་སྦྱང་བ་ཇི་ལྟར་མཛད་ཚུལ་ལས་བརྩམ་པའི་དྲི་རྨེད་སོགས་བཀའ་མཆིད་མང་དུ་འཕེལ། དེ་སྐབས་བཤེས་གཉེན་འཇམ་པའི་དབྱངས་ཀྱིས་གཞུང་ཆེན་དུ་མ་ལ་བཤད་པ་ཞིབ་རྒྱས་སུ་གནང་བའི་སྐབས་ཡིན་གཤིས། དབོན་ཕུན་ཚོགས་དང་རྡོ་ར་བླ་མ་བློ་ཆོས་སོགས་རྣམ་དཔྱོད་ཀྱི་རྩལ་དང་ལྡན་པ་དག་དང་ལྷན་གཅིག་ཏུ་འབའ་མདའ་ཐུབ་བསྟན་དགེ་ལེགས་རྒྱ་མཚོས་མཛད་པའི་བསྡུས་གྲྭའི་སྤྱི་དོན་རིན་ཆེན་སྒྲོན་མེ་དང་། དེའི་ཟུར་དཔྱད་ཉིན་བྱེད་སྣང་བ་གཉིས་ཚར་གཅིག་གསན་པའི་ཚེ་ཡང་དཔལ་ལྡན་ཆོས་ཀྱི་གྲགས་པའི་རིགས་པའི་གནད་གསང་མ་ལུས་པ་ཐུགས་སུ་ཆུད་པས་11གས་སྡེ་སྣོད་འཛིན་པ་རྣམས་ཀྱིས་བསྔགས་པའི་མེ་ཏོག་དུས་སུ་འཐོར་བ་བྱུང་།དེ་ནས་ཕར་ཕྱིན་གསན་པའི་ཐུགས་བཞེད་ཆེ་བ་བྱུང་བ་ལྟར་བདག་ཉིད་ཆེན་པོ་འདིའི་སྤྱན་སྔར་མངོན་རྟོགས་རྒྱན་གྱི་འགྲེལ་བ་ཡུམ་དོན་གསལ་བའི་མེ་ལོང་དང་འགྲེལ་བ་དོན་གསལ་དག་ཡུམ་རྒྱས་འབྲིང་བསྡུས་གསུམ་དང་སྦྱར་ནས་མཐའ་ཆོད་པའི་གསུང་བཤད་ཞིབ་རྒྱས་་་་་སུ་༣༥༥་བ་དག་ལེགས་པར་གསན་ཏེ།གཞུད་ཚན་རེ་ལའང་སྦྱངས་བ་མི་དམན་པ་མཛད་སྟབས་མངོན་པར་རྟོགས་པའི་རྒྱན་གྱི་གཞུང་དོན་ལ་གོ་བ་གཏིང་ཚུགས་ཤིང་དེ་ཉིནཱ་

རྣམ་རི་་རྶཱ་་ཐརབ་རྒྱུ་བ་རྒྱུད་ངཅན་་པ་འི་མ་ཛེས་རྒྱལ་་དྲི་མ་མེད་པའི་རིགས་པས་མཐའ་ཆོ་ད་པར་བྱས་ཏེ་ཕ་རོལ་དུ་ཕྱིན་པའི་ལམ་གྱི་གྲངས་དང་གོ་རིམ་སོགས་ལ་ངེས་ཤེས་གཏིང་ནས་རྙེད་པ་བྱུང་།དེ་ཡང་ཐོས་ལོ་དང་སྦྱངས་ལོ་ཙམ་དུ་བཞག་པ་མ་ཡིན་པར་ལོ་ངོ་མཐོང་བཞིའི་བར་དུ་ཉེན་མཚན་ཁོར་ཡུག་ཏུ་དཔེ་གཟིགས་རྒྱུན་ཆགས་སུ་གནང་སྟེ།ཐོས་དོན་རྒྱུད་ལ་སྦྱོར་བའི་ཉམས་བཞེས་ལ་རྩེ་གཅིག་ཏུ་བརྩོན་པ་ཡིན་ནོ། །དེ་ནས་དགུང་གྲངས་ཉེར་བརྒྱད་པ་ས་སྤྲུལ་ལོར་རང་ཡུལ་དུ་ཕེབས་ཏེ་བཞུགས་པའི་ཚེ་འབེའི་ཤེས་རབ་ཀྱི་མོས་འདོད་བཞིན་ཁོང་གི་བུ་ཆུང་ལ་ཀློག་སློབ་པའི་སློབ་དཔོན་དུ་ཐོག་མའི་རྟེན་འབྲེལ་གང་ལེགས་བསྒྲིགས་པ་རྦེཪྴགས་ཀྱིས་རེ་བ་བསྐངས། དུས་འདི་ཙམ་ནས་སྐྱེ་བོ་དྲག་ཞན་ཐམས་ཅད་ཀྱིས་མདོས་དབོན་ཆུང་ཞེས་བཀའ་གདམས་རྣམ་ཐར་གཙང་མའི་བརྟུལ་ཞུགས་ལས་མི་འདའ་བའི་སྤྱོད་ལམ་ལེགས་པའི་ཚད་དུ་འཇོག་པ་བྱུང་ངོ་། །དགུང་གྲངས་ཉེར་དགུ་པ་ལྕགས་རྟའི་ལོར་སླར་ཡང་འཛམ་ཐང་དུ་ཕེབས་ཏེ། རྗེ་ངག་དབང་ཚོགས་གཉིས་རྒྱ་མཚོའི་དྲུང་ནས་ལམ་རིམ་སྤྱོད་འཇུག་ས་འགྲེལ་སྦྱོར་དྲུག་སྤྱི་དོན་ནཱ་རོའི་སྤྱི་དོན། བློ་སྦྱོང་དོན་བདུན་མ།རྩིས་དཀར་ནག གསོ་བ་རིག་པའི་སྐོར་སོགས་ལ་ནང་30

རྣམ་་པ་ར་ཐང་་བ་སྒྲུབ་རྒྱུད་བསྟན་པ་འི་མཇེས་་རྒྱན།བྱན་ཆུད་ང་ར་མཛད།དགུང་གྲངས་སུམ་ཅུ་པ་ལྕགས་ལུག་གི་ལོ་སྨད་ནས་དར་ལྔའི་རི་ཁྲོད་དུ་ཕེབས། འཛམ་དངོས་རྡོ་རྗེ་འཆང་གི་དྲུང་དུ་མཇལ་བར་ཐུགས་མཉེས་པའི་གསུང་མཆིད་མང་དུ་སྩལ་བའི་ལྷོངས་ཤིག་ལ་མདང་ནུབ་ཁོ་བོའི་མནལ་ལམ་དུ་འོད་དཀར་པོ་ཐིག་ལེའི་དབྱིབས་ཅན་ཞིག་ཤར་བ་རྨིས་པས་དེ་ནི་སངས་ལོ་ཁྱོད་ཀྱིས་སྒྲུབ་བརྒྱུད་ཀྱི་བསྟན་པ་ལ་ཕན་ཐོགས་པའི་རྟགས་སུ་འདུག་ཅེས་འབྱུང་འགྱུར་གཟིགས་པའི་གསུང་ཡིད་ལ་བཅང་པར་འོས་པ་མང་དུ་གནང་།དེ་ནས་དམ་པ་དེ་ཉིད་ཀྱི་མདུན་ནས་ཨ་སྐྱོང་སྤྲུལ་སྐུ་ལུང་རིག་རྒྱ་མཚོ་དང་། ང་་དགེ་ཀུན་རྒྱམ་སོགས་དང་མཉམ་དུ། མཐོང་དོན། སྒོམ་རིམ། སྦྱོར་དྲུག་ཕྱི་ནང་གི་ངོ་སྤྲོད། བསྐྱེད་རིམ་ཟུང་འཇུག་སྙེ་མ།འཇིགས་བྱེད་སྙན་རྒྱུད་སོགས་བསྐྱེད་རིམ་དག་གི་མངོན་རྟོགས་ཀྱི་ལྗགས་ཁྲིད། ཉིད་ཀྱི་མཇད་པའི་གཅོད་ཀྱི་ལུས་སྦྱིན་སོགས་ཀྱི་ཁྲིད་ལུང་། རླུང་བཅོས་གེགས་སེལ་བོགས་འདོན་སོགས་ལ་དྲོགས་གཅོད་དང་བཅས་གསན་སྦྱང་དཔྱིས་ཕྱིན་པར་མཛད།དགུང་གྲངས་སོ་གསུམ་པ་ཤིང་ཁྱིའི་ལོར་རྡོ་གྲུབ་དགོན་གཙང་ཆེན་དངོས་གྲུབ་དཔལ་འབར་གླིང་དུ་བྱོན། ཡོངས་ཀྱི་དགེ་བའི་བཤེས་31

རྣམ་པར་ཐར་བ་སྒྲུབ་རྒྱུདབསྟ་ན་པའི་མཛེས་རྒྱན་གཉེན་ཆེན་པོ་ཀླུ་ཤུལ་མཁན་བློ་བཟང་ཕུན་ཚོགས་མཆོག་གིས།གནས་འགོ་བླ་མ། ཀྱ་ལ་མཁན་པོ་ཆོས་མཆོག གྲྭ་ལག་མཁན་འོད་ལྡན། ལྷ་བཟོ་བླ་མ་དམ་ཆོས་སོགས་རྡོ་འཛི་སྨྲ་གསུམ་གྱི་གསན་མཁན་སུམ་བརྒྱ་ལྷག་ལ་ཡོན་ཏན་རིན་པོ་ཆེའི་མཛོད་ཀྱི་འགྲེལ་བ་རྡོ་གྲུབ་རྒན་གྱིས་མཛད་པའི་སྒོ་ལྕགས་འབྱེད་བྱེད་བསྡུས་འགྲེལ་རྒྱ་མཚོའི་ཆུ་ཐིག་རིན་ཆེན་སྡེ་མིག་གི་སྟེང་ནས་གཟབ་ཁྲིད་རྒྱས་པ་ཟླ་བ་གསུམ་གྱི་བར་དུ་གནང་བའང་ལེགས་པར་གསན་པས་གཞུང་དོན་ཡོངས་ལ་ཐུགས་ངེས་འདྲོངས་ཤིང་ཟིན་བྲིས་ཀྱང་མཛད།ཉེན་ཞིག་ཁོང་གི་གསུང་འཕྲོས་སུ་ཆོས་གང་གསན་ཐམས་ཅད་་་་་་་དཔེ་ཐོག་ཏུ་མི་འཇོག་པར་རང་རྒྱུད་འདུལ་བའི་གཉེན་པོ་ཁོ་ནར་ལག་ལེན་བཏབ་ན་ཆོས་ཅི་ཙམ་ཐོས་པ་དེ་ཙམ། རང་རྒྱུད་ཇེ་དག སྒྲིབ་པ་ཇེ་སྲབ། ལུས་ངག་གི་སྤྱོད་པ་ཇེ་དུལ། སྲིད་འབྱོར་།སྤྲུ་ཞེན་པ་ཇེ་ཆུང་དུ་འགྲོ་དགོས་མོད། འོན་ཏེ་ཁོ་པོས་དཀའ་ལས་འདི་ཙམ་མཇད་ཀྱང་ཁྱེད་ཚོས་ཐོས་དོན་རྒྱུད་ལ་སྦྱོར་རྒྱུ་མ་རེད་གསུངས་ནས་སྤྱན་ཆབ་ཆོད་་་་་་་་་་དཀའ་བ་བྱུང་བས་ཐམས་ཅད་ཅི་བྱ་གཏོལ་མེད་ལ་གཏུག དེའི་རྐྱེན་གྱིས་དམ་པ་གང་གི་ཐུགས་ལ་སྐྱོ་བ་ཤུགས་དྲག་སྐྱེས་ཏེ། ཅི་ནས་ཀྱང་རྗེ་ཉིད་ཀྱི་གསུང་པ་བཞིན་བྱེད་དགོས་སྙམ་ནས་དམ་བཅའ་བརྟན་པོ་32

རྣམ་པར་ཐར་བ་སྒྲུབ་རྒྱུད་བསྟ་ན་པའི་མཛེས་རྒྱན།མཇད།རྗེས་སུ་གསུང་དེ་ནམ་དྲན་ཚེ་དགེ་སྦྱོར་ལ་བསྐུལ་བའི་གདམས་པ་ཟབ་མོ་ཞིག་འདུག་ཅེས་གསུངས།དགུང་གྲངས་སོ་ལྔ་པ་མེ་བྱིའི་ལོར་ཐུབ་པའི་བསྟན་པ་སྔ་དར་གྱི་མཇུག་ཏུ་སླེབ་པ་ན་དབང་ཕྱོགས་ཙི་ནའི་ཡུལ་ནས་དམག་གི་དཔུང་ཚོགས་སའི་དྲེག་པ་ལྟ་བུ་རྒྱང་བསྐྱོད་བྱས་སྟབས་བསྟན་འགྲོའི་ལེགས་ཚོགས་མཐའ་དག་རིམ་གྱིས་ཉམས་འགྲིབ་བྱུང་བ་ལ་ཉེ་བའི་ཚེ་ཡུལ་་་་་འདིར་ཡང་དུས་ལོག་གི་ཟིང་ཆ་ཆེ་བས་དམ་པ་ཁོང་ཀྱང་རང་གནས་སུ་བཞུགས་ནུས་མ་བྱུང་བས་ཧོར་ཟླ་ལྔ་བའི་ནང་ཁུ་བོ་དབོན་རྒན་རིན་པོ་ཆེའི་ཞབས་ཕྱི་ཞུས་ཏེ། ཨ་སྐྱོང་སྦྲ་གསར་ཚང་གི་ས་ཐོག་ཏུ་བྲོས་བྱོལ་ལ་ཕེབས་དགོས་བྱུང་། ཕེབས་ལམ་དུ་ཀྱ་ཀྱ་ཞེས་པའི་རྒན་མོ་ཤིན་དུ་ཉམ་ཐག་པ་ཞིག་ཆུར་ལྷུང་ནས་འཇིགས་སྐྲག་དང་སྡུག་བསྔལ་གྱིས་གདུང་བའི་སྐབས་སུ་ཁེལ་བས་དེ་ལ་སྙིང་རྗེ་ཆེན་པོ་སྐྱེ་བའི་དབང་གིས་འཕྲལ་དུ་རྒན་མོ་དེ་ཆུ་ཀླུང་ལས་བཏོན་ཏེ། རང་གི་ནབ་བཟས་གཡོགས་ཤིང་ཆིབས་རྟ་ལ་བསྐྱོན་པ་སོགས་གཅེས་སྐྱོང་ཚད་མེད་མཛད་པས་ལམ་གྲོགས་རྣམས་ཧ་ལས་ཏེ་བླ་མ་ཞེས་པ་དེ་མདོས་དབོན་ཆུང་ལྟ་བུ་ཞིག་དགོས་ཞེས་ཡང་ཡང་བསྔགས་བརྗོད་ཀྱིས་དུས་འདའ་བ་བྱུང་། དབྱར་སྨད་དུ་ཁུ་བོ་རྡོ་རྗེ་འཆང་གྲིབ་སྐྱོན་ལྟ་བུས་སྐུ་སྣུནཱ་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ཚབས་ཆེན་བཞེས་པས་ཁོང་གིས་ཕྱག་རྫས་གཏོས་ཆེ་བ་སྨན་དང་རིམ་གྲོའི་ཕྱོགས་སུ་བཏང་ནས་ཞབས་བརྟན་ཕོན་ཆེར་བསྒྲུབས་ཀྱང་སྐུ་སྙུན་དྭངས་སྐྱེད་མ་བྱུང་བར་ས་སྟག་ལོའི་དཔྱིད་ཁར་སྐུ་ཚེའི་འཕེན་པ་བཏང་སྟེ་བསམ་བཞིན་ཞི་དབྱིངས་སུ་གཤེགས་ཆུལ་བསྟན། དེ་ནས་ཐུགས་དམ་གྲོལ་བའི་རྟགས་བྱུང་བའི་སྐབས་དང་བསྟུན་སྐུ་གདུང་ལ་ལོངས་སྐུའི་ཆས་འཇུག་ཕུལ་ཏེ། འདུ་ཁང་གི་སྟེང་དུ་སེར་ཕྲེང་གིས་སྤྱན་དྲངས་ཏེ་མེ་ལ་ཞུགས་འབུལ་གྱི་ཚེ་རེང་བསྲེལ་དཔག་ཏུ་མེད་པ་བྱུང་། དགུང་ཞག་གི་བར་དམ་པ་གང་གི་ཐུགས་ཀྱི་བཞེད་དགོངས་ཡོངས་སུ་རྫོགས་པའི་ཕྱིར་དགེ་རྩ་རྒྱ་ཆེར་བསྒྲུབས།སྟོན་ཁར་མ་པུའུ་ཧྥང་གིས་མཱ་ཏེ་ཧྲིན་དམག་དཔུང་དང་བཅས་མགོ་ལོག་ཕྱོགས་སུ་བཏང་ནས་དམག་དཔུང་གར་སླེབ་ཀྱི་དགོན་གྲོང་་་་་་་་་་་ཐམས་ཅད་མེ་ལ་བསྲེགས་སྟབས་ཡར་ཐང་དགོན་པའང་དེའི་ཞར་ལ་རྩ་བརླག་ཏུ་སོང་། དུས་དེར་མ་ཆིའི་དམག་གི་གདུག་རྩུབ་ཆེན་པོས་རོང་འབྲོག་དགོན་གསུམ་དུ་གནས་པའི་སྐྱེ་བོ་ཇི་སྙེད་ཅིག་གི་རྒྱུ་ནོར་ཡོད་རྒུ་ཕྱོགས་ཤིང་བསད་བཟུང་ཅི་རིགས་བྱས་པས་ཤུལ་དུ་ལུས་པའི་མི་རྣམས་ཀྱང་གསོན་པོ་མེ་དུང་དུ་ཚུད་པ་ལྟ་བུའི་སྡུག་བསྔལ་གྱིས་མནར་བ་ལ་གཟིགས་ཤིང་གསན་པས། ཐུགས་ལ་ཤས་མི་བཟོད་པའི་34

རྣམ་་ང་ར་ཐར་བ་སྒྲུབ་རྒྱུད་བསྟན་རཱི་་འི་རྨེ་ཇེས་རྒྱན་སྙིང་རྗེ་ཚད་མེད་པ་ཞིག་འཁྲུངས་ཏེ་དབུལ་ཞིང་འཕོངས་པ་དག་ལ་་་་་་་ཕྱག་ཏུ་ཅི་འབྱོར་བའི་ལོངས་སྤྱོད་ཀྱི་སྟོབ་ཅིང་དུས་ཆོས་སུ་གྱུར་བ་རྣམས་ལའང་གཤིན་ཆོག་དང་འཕོ་ལུང་སོགས་གང་ལ་གང་འདོད་ཀྱི་རེ་བ་བསྐངས་སོ།།ཚུལ་དེ་ནི་བདེན་པ་ཆེན་པོའི་ལེའུ་ལས།ནད་དང་མྱ་ངན་ན་མ་པ་མང་དག་གིས། །ཤིན་དུ་གཙེས་པའི་སྐྱེ་རྒུ་ཉོན་མོངས་རྣམས། །གཟིགས་ནས་སྡུག་བསྔལ་མ་ལུས་བསལ་སླད་དུ། །སྟོབས་བཅུ་མངའ་བའི་ཐུགས་རྗེ་རབ་ཏུ་སྐྱེ། །ཞེས་གསུངས་པ་ལྟར་དང་།གཞན་ཡང་བྱང་ཆུབ་སེམས་དཔའི་སྡེ་སྣོད་ལས། མྱ་ངན་ཟུག་རྔུས་གདུངས་པ་ལ། །དབུགས་འབྱིན་བྱེད་པ་ཕན་པའི་མཆོག །ཅེས་མྱ་ངན་གྱིས་གཟིར་བའི་སེམས་ཅན་རྣམས་ཀྱི་མྱ་ངན་བསལ་བ་ནི་བྱང་ཆུབ་་་་་་སེམས་དཔའི་སྤྱོད་པ་མཆོག་ཏུ་གསུངས་པ་དང་། རྒྱལ་སྲས་ཞི་བ་ལྷས་ཀྱང་། མྱ་ངན་ཉམ་ཐག་དགའ་ཐོབ་ཤོག །ཡི་ཆད་རྣམས་ཀྱང་ཡིད་གསོས་ཤོག།ཅེས་སྨོན་པ་བཞིན་བདག་ཉིད་ཆེན་པོ་འདིས་ཀྱང་དེ་ལྟར་མཛད་པ་ཡིན་ནོ། །དགུན་སླེབ་པའི་མཚམས་སུ་ཐུབ་དབང་སྟོབས་བཅུ་མངའ་བའི་ཞལ་རྐྱེན་རྗེ་ངག་དབང་ཚོགས་གཉིས་རྒྱ་མཚོའི་དྲུང་དུ་བྱོན་ནས་ཁུ་བོ་སོགས་ཀྱི་ཆེད་དུ་བསྔོ་རྟེན་ཕུལ་ཏེ་སྐྱབས་འཇུག་ཞུས། སྔར་གསསྤྱ་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།པའི་ཟབ་ཆོས་དག་ལ་དྲོགས་གཅོད་གང་ཡོད་ཞུས་ཏེ་རེ་ཞིག་འཛམ་་་་་་་ཐང་དུ་བཞུགས་པའི་ཚེ། གླང་འབུད་མཁན་ངག་དབང་བསྟན་འཛིན་ཉིད་ཆེད་གཉེར་གྱིས་འཛམ་ཐང་དུ་བྱོན། ཇེ་་ངག་དབང་ཚོགས་གཉིས་པའི་མདུན་དུ་ལྷ་དར་ཆེ་ལེགས་ཕུལ་ཏེ་མཇལ་འཇོམ་ཞུས།ཐུགས་ནང་གཤིན་པའི་གསུང་གླེང་མང་ཙམ་མཛད་མཐར་མཁན་རིན་པོ་ཆེ་ནས་ད་ལྟ་ཡར་ཐང་དགོན་པའི་མདོས་དབོན་རྒན་དག་ཞིང་དུ་གཤེགས་པས་ཐུན་པ་ན་མས་ཁ་ཐོར་དུ་སོང་བ་དང་།དགོན་པའི་འདུ་ཁང་སོགས་རྒྱ་དམག་གིས་རྒྱབ་གཏོར་བསྲེགས་གསུམ་བྱས་ཏེ་མི་རོ་ལས་ལྷ་རོས་གཙོག་པ་ལྟ་བུའི་གནས་སུ་ལྷུང་ཡོད་པས་ཁྱེད་ཀྱི་མདོས་དབོན་ཆུང་ལ་དགོན་སྡེ་སྐྱོང་དགོས་པའི་ལྗགས་བཀོད་ཅིག་སྩལ་རྒྱུ་ནི་ཤིན་དུ་མཁོ་བའི་སྐབས་ཡིན་གཤིས། དེ་ལུགས་ཐུགས་ལ་བསྣམས་དགོས་ཞེས་ཐྲེ།་མཚན་ཞིབ་ཏུ་ཞུས་པར་བབ་བསྟུན་གྱི་ཞལ་བཞེས་གང་ལེགས་གནང་།ཉིན་གཅིག་དམ་པ་གང་ཉིད་རི་ཁྲོད་གང་འགོལ་ཞིག་ཏུ་ཕེབས་འདུན་ཐུགས་ལ་འཁྲུངས་ཏེ་འཕྲལ་དུ་རྗེ་བླ་མའི་དྲུང་དུ་ཁོ་བོ་མི་འགྱང་བར་གཡི་ཁོག་བྱ་བྲལ་བའི་མདུན་ནས་སྔར་མ་གསན་པའི་གདམས་པ་ཅི་རིགས་གསན་ཏེ་དབེན་གནས་ངེས་མེད་ཅིག་ཏུ་སྒྲུབ་པ་རྣམ་དག་བྱེད་འདོད་ཡོད་ཚུལ་ཞུས་ཚེ། རྗེ་བླ་མ་དམ་པའི་ཞལ་ནས། དེ་ཡང་36

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ཤིན་དུ་ལེགས་མོད། འོན་ཀྱང་ཡར་ཐང་དགོན་པ་ཆེས་ཉམ་ཐག་ཏུ་གྱུར་ཡོད་སྟབས་དགོན་པའི་བན་ཆུང་རྣམས་ཀྱི་མགོ་འདྲེན་གང་ནུས་མཛོད་དེ་བསྟན་དགོན་སྐྱོང་དགོས་ཆུལ་གྱི་ཞལ་བཀོད་ལྷུ་ཐིང་བ་སྩལ་བ་དང་། དེ་མཚུངས་མཐོང་དོན་དང་སྲིད་དུ་རིང་བའི་ལྷ་རྫས་ནང་མཇོད་བཅས་གཏད་དེ་རྡོ་རྗེ་སློབ་དཔོན་དུ་མངའ་གསོལ་མཇད། དུས་ཚེས་དགེ་བའི་ཉིན་རྗེ་ཉིད་ལ་ཐོན་ཕྱག་ཞུས་ཏེ་ཕྱིར་རང་གི་གདན་སར་མྱུར་སྟབས་ཀྱི་ཕེབས་པས་ཡུལ་འདིའི་སྐྱེ་དགུ་རྣམས་ལ་དགེ་ལེགས་་་་་འོད་སྟོང་འབར་བའི་ཆོས་ཀྱི་ཉི་གཞོན་གསར་དུ་ཤར་བའི་རྟེན་འབྱུང་གི་སྒོ་ཐོག་མར་བྱུང་བ་ཡིན་ནོ། ། སྨྲས་པ།སྲིད་པའི་ཚ་གདུང་འཕྲོག་པའི་འོད་དཀར་ཅན། །ལང་ཚོའི་འཕེལ་བ་མ་རྫོགས་ཚེས་ཀྱི་དུས། །ལྷན་སྐྱེས་འཛུམ་དཀར་གཡོ་བའི་རྩེ་དགའ་ཡང་། །ཆེར་སྙིགས་རྒུད་པ་བཅིལ་བའི་བྱེད་པོར་གྲུབ། །ཞི་བསིལ་མཆོག་ལ་འདུན་པའི་ངེས་འབྱུང་གིས། །འཁོར་བའི་སྲིན་མོར་མཛའ་བ་རབ་བཏང་སྟེ། །ངུར་སྨྲིག་གོས་བཟང་འཆང་བའི་བརྟུལ་ཞུགས་མཆོག །ཚངས་སྤྱོད་སྐྱེ་བོ་ཡོངས་ཀྱི་དཔལ་དུ་གྱུར། ། 37

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།རིག་འཛིན་ཆེན་པོའི་ལུང་གིས་བསྔགས་པའི་གནས། །མར་གད་ཞུན་མ་བརྩེགས་འདྲའི་ས་འཛིན་སྤོར། །འདུ་འཛིས་དབེན་པའི་རང་ཤོང་སྤྱིལ་བུ་མཱ །རྫོགས་རིམ་ཉམས་བཞེས་ཟབ་མོའི་གཏེར་སྒོ་ཕྱེས། །ཀུན་རྟོག་སྙོག་མ་དྭངས་པའི་འོད་གསལ་ངོར། །རབ་འབྱམ་ས་རྟགས་བཅུའི་སྣང་བ་ཡོངས་འཕོས་པས། །རྡུལ་བྲལ་རྣམ་པ་ཀུན་ལྡན་སྟོང་བའི་གཟུགས། །འགྱུར་མེད་བདེ་བའི་གར་དང་ལྷན་ཅིག་རྩེན། །མེད་བྱུང་རྣོ་གསལ་ཤེས་རབ་གྲུ་བོ་ཆེ། །གུས་རྟག་བརྩོན་པའི་བ་དན་ཆེར་གཡོ་བས། །རབ་འབྱམས་གཞུང་ལུགས་རྒྱ་མཚོའི་འཇིངས་བརྒལ་ཏེ། །ཐུབ་བསྟན་རིན་ཆེན་གླིང་མཆོག་མངའ་དབང་བསྒྱུར། །དེའི་ཚེ་རིགས་ཀུན་འཁོར་ལོའི་དབང་ཕྱུག་གིས། །རྒྱལ་ཚབ་དེད་དཔོན་མཆོག་ཏུ་དབང་བསྐུར་ནས། །ངེས་གསང་ཟབ་མོའི་མན་ངག་ནོར་བུའི་མཛོད། །རྣམ་མང་གདུལ་བྱར་སྩོལ་ཞེས་དབུགས་དབྱུང་མཛད། །38

རྣམ་པར་ཐར་བ་སྒྲུབ་རྒྱུད་བསྟན་པའི་མཇེས་རྒྱན།ཞེས་དཀྱིལ་འཁོར་རྒྱ་མཚོའི་མངའ་བདག་རྗེ་བྱ་བཏང་བ་སངས་རྒྱས་རྡོ་རྗེ་དཔལ་བཟང་པོའི་རྣམ་པར་ཐར་བ་མདོ་ཙམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཛསྦུ་ཆུ་བོའི་གསེར་གྱི་ཕྲེང་བ་ཞེས་བྱ་བ་ལས་ངུར་སྨྲིག་གི་རྒྱལ་མཚན་བཞེས་ཤིང་བཤེས་གཉེན་དམ་པ་དུ་མ་ལས་ཆོས་ཀྱི་བདུད་རྩི་མནོས་པ་སོགས་གསན་སྒོམ་ཡ་མ་བྲལ་བར་མཛད་པའི་སྐབས་ཏེ་གསུམ་པའོ། །

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།བཞི་བ། བསྟན་དགོན་ཉམས་པ་སླར་གསོས་ཤིང་གདུལ་བྱ་རྣམས་ལ་དབང་ལུང་ཁྲིད་གསུམ་གྱི་ཟབ་ཆོས་འདོད་རྒུར་སྩལ་བ་སོགས་བསྟན་པའི་བྱ་བ་རྒྱ་ཆེར་མཛད་པའི་སྐབས།༧། དེ་ནས་དགུང་གྲངས་སོ་བརྒྱད་པ་མྱོས་ལྡན་ཞེས་པ་ས་ཡོས་ལོར་ཐོག་མར་གཞན་དོན་མཛད་པའི་ཕྲིན་ལས་ཀྱིས་སྒྲུབ་བརྒྱུད་ཀྱི་བསྟན་པ་ཇི་ལྟར་བསྐྱངས་བའི་ཚུལ་ཡང་།ཇི་སྐད་དུ་མདོ་ལས།རྒྱ་མཚོ་ཆུ་སྲིན་རྣམས་ཀྱི་གནས། །དུས་ལས་ཡོལ་བར་འགྱུར་སྲིད་ཀྱང་། །གདུལ་བར་བྱ་བའི་སེམས་ཅན་ལ།།ཐུབ་པ་དུས་ལས་ཡོལ་མི་འགྱུར།།ཞེས་གསུངས་པ་བཞིན་བཤེས་གཉེན་དམ་པའི་ཞལ་གདམས་སྙིང་ལ་བཅིང་བ་དང་དམ་པ་རང་གིས་ཀྱང་རིང་ནས་ཡིད་ལ་བརྣག་པའི་་་་་་་་་་་་ཐུགས་བསྐྱེད་དུས་སུ་སྨིན་པ་གཉིས་སྟབས་གཅིག་ཏུ་བྱུང་སྟེ། ཐབས་40

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།ལ་མཁས་པའི་མཛད་བཟང་བརྒྱ་ཕྲག་གི་སྒོ་ནས་འདུལ་བར་འོས་པའི་ལུས་ཅན་མཐའ་དག་ལ་རིས་སུ་མ་ཆད་པར་འཇུག་པའི་ཕྲིན་ལས་ཀྱི་སྣང་བ་རྒྱ་མཚོའི་རླབས་ལྟར་དུས་ལས་ཡོལ་བ་མི་མངའ་བའི་རྟེན་་་་་་་་་འབྲེལ་ཟབ་མོའི་གནད་ཀྱིས་དམ་པ་ཁོང་གི་མནལ་ལམ་དུ་གདན་སའི་འཁོར་ལོ་མང་པོ་ཞིག་འགྱེལ་འདུག་པ་དེ་ཡར་བསླེངས་ཏེ་བསྐོར་བ་རྨིས་པའི་དགེ་མཚན་དག་ལ་བརྟེན་ནས་སྒྲུབ་གྲྭ་བསམ་གཏན་གླིང་གི་རྡོ་རྗེ་སློབ་དཔོན་གྱི་ཁུར་བཞེས་ཏེ།དཔལ་དུས་ཀྱི་འབོར་ལོའི་ཟབ་ལམ་རྡོ་རྗེ་རྣལ་འབྱོར་སྦྱོར་བ་ཡན་ལག་དྲུག་གི་རིམ་གཉིས་ཟབ་མོའི་ཆོས་མཛོད་ཀྱི་སྒོ་ལེགས་པར་ཕྱེས་ནས་ཐོག་མར་སྦྱོར་དྲུག་བ། འཕགས་པ། གསལ་བཟང་། རིག་དཔལ།ཚུལ་བཟང་། ངག་བཀ སྨོན་རྒྱམ་ན་མས་ལ་སྦྱོར་བ་ཡན་ལག་དྲུག་གི་དབང་ལུང་མན་ངག་གི་སྒོ་རྒྱ་ཆེར་སྤེལ། དེ་དང་དུས་མཚུངས་སྒྲུབ་སྡེ་འོག་མ་ལའང་ཤངས་ཆོས་ནི་གུ་ཆོས་དྲུག་སོགས་ཀྱི་དབང་ལུང་ལྗགས་ཁྲིད་སོགས་རང་རང་དང་འཚམས་པའི་ཆོས་བཀའ་ཅི་རིགས་གནང་།གཞན་ཡུལ་སྡེའི་དྲག་གྲས་དག་གི་རེ་ཞུས་བཞིན་དགོན་འདིའི་ལྷ་སྡེར་གཏོགས་པའི་སྐྱེ་བོ་ཡོངས་ལ་བསྙུང་གནས་ཀྱི་སྡོམ་ལུང་སྩལ་ཏེ་དཔལ་སྤྲུལ་སྔོན་འགྲོའི་ལྗགས་ཁྲིད་སོགས་སོ་སོའི་འདོད་པ་ལྟར་41

རྣམ་པས་་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ཟབ་རྒྱས་ཆོས་ཀྱི་བདུད་རྩི་ཆར་དུ་བསྙིལ་བས་མངོན་མཐོ་དང་ངེས་ལེགས་ཀྱི་སྒོ་འཕར་ཡོངས་སུ་ཕྱེས། རྒྱ་སྤྲུལ་ངག་དབང་བསྟན་འཛིན་པས་མཆོད་རྟེན་རྣམས་ཉམས་གསོ་བྱེད་པའི་སྐབས་སུ་ཁོང་གིས་ཟུང་འཇུག་གང་དགོས་ཐམས་ཅད་རྟེན་རྣམས་ལ་ཆོག་གཞུང་ལྟར་ཕུལ་བ་སོགས་ཆོས་ལྡན་གྱི་བྱ་བ་འགང་ཆེན་མཐའ་དག་གི་ཁུར་ལེགས་པར་བཞེས། ལོ་འདིར་དགོན་གོང་མའི་ཐུན་ཁང་རྣམས་རྒྱ་དམག་གིས་གཏོར་བཤིགས་བཏང་བའི་རྐྱེན་གྱིས་སྦྱོར་དྲུག་བ་དག་ཀྱང་དགོན་འོག་མར་འདུག་ཅིང་ལོ་རྗེས་མར་བྲེ་ལི་པོས་སྒྲུབ་ཁང་ཞིག་རལ་དུ་སོང་་་་་་་་ཡོད་པ་རྣམས་ཞིག་གསོ་བགྱིས་ཏེ་ལེགས་པར་གྲུབ་པ་ན་ཆོས་ཚན་དང་པོའི་སྦྱོར་དྲུག་པ་རྣམས་ཡར་སྤོར་དུ་བཅུགདགུང་གྲངས་སོ་དགུ་པ་རྣམ་གནོན་ཞེས་པ་ལྕགས་འབྲུག་གི་ལོར་སྦྱོར་དྲུག་བ་ཚུལ་རྒྱམ། བྲེ་ལི་པོ་སོགས་དྲུག་སྟེ་དེ་དག་ལ་ཆོས་བཀའ་ཟབ་མོ་དུས་སུ་གང་བབས་ལེགས་པར་སྩལ།སྣོན་ཟླའི་ནང་དུས་མཐར་རྒྱལ་བའི་དམ་ཆོས་འཛིན་པ་ལ་ཐུགས་བསྐྱེད་མེད་དུ་བྱུང་བ་ཡོངས་རྫོགས་བསྟན་པའི་མངའ་བདག་རྗེ་བཙུན་ངག་དབང་ཚོགས་གཉིས་རྒྱ་མཆོའི་སྐུ་སྙུན་བཞེས་ཚུལ་གསན་མ་ཐག་མྱུར་སྟབས་ཀྱིས་ར་ཤུག་རི་ཁྲོད་དུ་ཕེབས། ཐུགས་སྲས་བུ་ཆེན་དག་དང་མཉམ་དུ་སྨན་དང་ཞབས་42

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།བརྟན་ཉིན་མཚན་སྤྲེལ་ཏེ་བསྒྲུབས་ཀྱང་ཕན་སྐྱེད་མ་བྱུང་བར་ཧོར་ཟླ་དྲུག་པའི་ཚེས་བཅོ་བརྒྱད་ཀྱི་ཉིན་སེངྒེ་ཉལ་སྟབས་ཀྱིས་དགོངས་པ་ཆོས་དབྱིངས་སུ་ཐིམ་ཚུལ་བསྟན་པས་ཐུགས་སྐྱོ་ཆེ་བའི་ངང་དངོས་་་་་་་་འབྱོར་ཡོད་དགུས་དགོངས་མཆོད་རྒྱ་ཆེར་བགྱིས་ཤིང་དགུང་ཞག་གི་བར་ཐུགས་དགོངས་ཡོངས་སུ་རྫོགས་པའི་ཐབས་གང་ཟབ་བསྒྲུབས།དེ་ནས་ཕྱིར་རང་གི་གདན་སར་ཕེབས་ཏེ་ཐུན་པ་རྣམས་སྔར་བཞིན་བསྐྱངས།དགུང་གྲངས་བཞི་བཅུ་པ་ཁྱུ་མཆོག་ཅེས་པ་ལྕགས་སྤྲུལ་ལོར་སྦྱོར་དྲུག་བ་གསར་འདུག་མེད་ཀྱང་ཆོས་ཚན་སྔ་ཕྱི་གཉིས་ལ་དུས་འཁོར་མཆོག་དབང་དང་། བླ་མཆོད། མི་ཞབྲུགས་པ། ལྷ་དགུ གཏོར་བསྔོས་རྣམས་ཀྱི་ལྗགས་ལུང་སྩལ།དགུང་གྲངས་ཞེ་གཅིག་པ་སྣ་ཚོགས་ཞེས་པ་ཆུ་རྟ་ལོར་སྤྲུལ་སྐུ་བཤད་སྒྲུབ་དཔལ་དང་བསྟན་ནོར་སྐུ་མཆེད་འཛི་སྐ་ནས་ཚུར་སླེབས་པའི་ཐུགས་བཞེད་དང་བསྡུན་སོར་སྡུད་སོགས་ཀྱི་གདམས་པ་གང་ཟབ་གནང་ཞིང་ལུགས་གཉིས་ཀྱི་བསླབ་སྟོན་ཞིབ་རྒྱས་ཀྱང་སྩལ།སྤྱིར་དམ་པ་འདི་ཉིད་སྐུ་ན་ཕྲ་མོའི་དུས་ནས་དབེན་གནས་གང་རུང་ཞིག་ཏུ་གསང་ཆེན་ཟབ་མོའི་ཉམས་ལེན་གྱི་གནད་མ་འབྱུགས་པའི་སྒོ་ནས་མི་43

རྣམ་པར་ཐར་བ་སྒྲུབ་རྒྱུད་བསྟན་པ་འི་མ་ཇེས་རྒྱན།ཚེ་སྒྲུབ་པ་ལ་སྐྱེལ་རྒྱུའི་ཐུགས་འདུན་ནར་མར་ཡོད་ནའང་ལོ་འདིར་རྒྱ་སྤྲུལ་བཏགགས་སྟབས་དགོན་གཞི་ཉམས་པ་སླར་གསོ་མ་ཐུབ་པས་ཁང་སར་དཔོན་དཔལ་རིས་དང་དགོན་གྲོང་གི་སྐྱེ་བོ་མཆོག་དམན་ཐམས་ཅད་ཀྱི་བློ་སེམས་གཅིག་དྲིལ་གྱིས་བླ་མ་རིན་པོ་ཆེ་གཤིན་ཆོག་སོགས་སུ་ཕེབས་ཏེ་འབུལ་ནོད་བྱུང་བ་གང་དག་གསར་དུ་བསྐོས་པའི་ལས་སྣེ་ཆོས་འཕེལ།སྨན་ལྷ།ཁང་བསོ།འགུར་བརྟན།དཔལ་བཟང་རྣམས་ཀྱི་ཕྱག་ཏུ་སྤྲད་ནས་འདུ་ཁང་ནང་གི་ལྷ་རིས་དང་། མཆོད་རྟེན་དག་གི་འགེབ་སོགས་ཉམས་རྒུད་ཐེབས་པའི་རྟེན་རྣམས་སླར་གསོ་དགོས་པའི་ཞུ་ནན་ཕུལ་བ་བཞིན་བྱེད་དགོས་བྱུང་།དགུང་གྲངས་ཞེ་གཉིས་པ་ཉི་མ་ཞེས་པ་ཆུ་ལུག་ལ་སྦྱོར་དྲུག་པ་འཕེའི་ཚུལ། འཕགས་པ། ངག་རྒྱམ་སྟེ་གསུམ་ལ་ཟབ་ལམ་རྡོ་རྗེ་རྣལ་འབྱོར་གྱི་གདམས་པ་དུས་སུ་གང་བབས་གནང་།དགུངས་གྲངས་ཞེ་གསུམ་པ་ཉི་སྒྲོལ་བྱེད་ཅེས་པ་ཤིང་སྤྲེལ་ལོར་་་་སྦྱོར་དྲུག་པ་ཤེར་བཟང་། ཐུགས་མཆོག ངག་བྱམས་རྣམས་ལ་སྔོན་འགྲོ་འབུམ་ལྔའི་དམིགས་ཁྲིད་དང་། དངོས་གཞིའི་ཐུན་པ་སོགས་ཆོས་ཚན་སྔ་ཕྱི་དག་ལ་དུས་འཁོར་མཆོག་དབང་། བླ་མཆོད། གཏོར་བསྔོའི།རྟ་མགྲིན། ཕུར་བ། ཕྱག་རྡོར་རྣམས་ཀྱི་ལྗགས་ལུང་གནང་།44

རྣམ་པར་ཐར་བ་སྒྲུབ་རྒྱུད་བསྟན་རཱི་་རེ་མ་རྫེས་རྒྱན།དགུང་གྲངས་ཞེ་བཞི་པ་ས་སྐྱོང་ཞེས་པ་ཤིང་བྱ་ལ་སྦྱོར་དྲུག་པ་ཀུརྨ།རིག་རྒྱམ་སོགས་བཞི་ལ་ཟབ་ལམ་རྡོ་རྗེ་རྣལ་འབྱོར་གྱི་ཟབ་ཁྲིད་དང་།ཐུན་གསེང་དག་ཏུ་ཞལ་སློབ་རྣམས་ལ་དབང་ལུང་ཟབ་ཁྲིད་ཅི་རིགས་་་སྩལ་ཞིང་། ཁྱད་པར་སྤྲུལ་བཤད་སྒྲུབ་དཔལ་དང་བླ་མ་བྱང་རྡོར་ཟུང་གི་ཐུགས་བཞེད་བཞིན་འཇམ་པའི་དབྱངས་ཐུབ་བསྟན་དགེ་ལེགས་རྒྱ་མཚོས་མཛད་པའི་རྫོགས་རིམ་སྦྱོར་བ་ཡན་ལག་དྲུག་གི་སྒོམ་རིམ་གྱི་དམིགས་ཁྲིད་ཞིབ་ཅིང་རྒྱས་པ་གནང་།དགུང་གྲངས་ཞེ་ལྔ་པ་མི་བཟད་ཅེས་པ་མེ་ཁྱིའི་ལོར་སྦྱོར་དྲུག་པ་་་་་སངས་ཕུན། ལུང་རིགས། མཚན་ལྡན་ཏེ་གསུམ་ལ་དབང་དང་གདམས་པ་གང་དགོས་དུས་སུ་ལེགས་པར་སྩལ། ལོ་སྔ་ཕྱི་ཅི་རིགས་སུ་སྐར་རྒྱམ། དོན་གསལ། ཚུལ་བཟང་། རྣམས་ཀྱིས་ཞུས་ངོར་སྤྱོད་འཇུག་ས་འགྲེལ་ཆེན་མོའི་གཟབ་བཤད་དང་། རྗེའི་ལམ་རིམ་དང་། འབའ་མདའི་ལམ་རིམ་མྱོང་ཁྲིད་བླ་མ་གོང་མའི་གསུངས་རྒྱུན་དང་འབྲེལ་ལུང་རིགས་ཀྱིས་རྒྱན་པའི་གསུངས་བཤད་རྒྱས་པ་དང་། དེ་ལས་བརྩམས་ཏེ་དགེ་སྡིག་བླང་དོར་གྱི་ཚུལ་ལ་གཟོབ་པ་ལྷུར་ལེན་དགོས་པའི་བསླབ་འདོམས་གོ་སླ་ཞིང་གནད་འདྲིལ་བའི་བཀའ་དྲིན་སྩལ།དགུང་གྲངས་ཞེ་དྲུག་པ་ཐམས་ཅད་འདུལ་ཞེས་པ་མེ་ཕག་ལ་སྦྱོཟློ་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།དྲུག་པ་གསར་འདུག་མེད་ཀྱང་དངོས་གཞིའི་ཐུན་པ་སོགས་ལ་དུས་་་་་་་འཁོར་མཆོག་དབང་དང་། གཏོར་ཆོག བླ་མཆོད། སྒྲོལ་མ་དམར་མོ་སོགས་ཀྱི་ལྗགས་ལུང་གནང་།དགུང་གྲངས་ཞེ་བདུན་པ་ཀུན་འཇིན་ཞེས་པ་ས་བྱིའི་ལོར་སྦྱོར་དྲུག་པ་བླ་མ་འཕགས་པ། གསལ་བཟང་།ཕུན་ཚོགས། སྨན་མཆོག་རྣམས་ལ་སྔོན་འགྲོ་འབུམ་ལྔའི་དམིགས་ཁྲིད་ལེགས་པར་སྩལ་ཏེ་འབུམ་ལྔ་རྫོགས་པའི་ཇེ་ས་སུ་ཆོས་མཚམས་མཛད།དགུང་གྲངས་ཞེ་བརྒྱད་པ་འགལ་བ་ཞེས་པ་ས་གླང་31ར་ངེས་གསང་བསྟན་པ་ཁོ་ན་ཐུགས་ལ་བཅིངས་ཏེ་དམ་པ་གོང་མ་ནས་བརྒྱུད་པའི་དབང་ལུང་ཟབ་ཁྲིད་ཀྱི་རྒྱུན་ཉག་ཕྲ་བར་གྱུར་བ་དག་སྤེལ་བའི་་་་་ཐུགས་འདུན་བཟློག་མེད་ཞབྲུངས་སྟབས་ཧོར་ཟླ་དགུ་བའི་ནང་དམ་པ་ཁོང་ལ་བླ་མ་འཕགས་པ་དང་། གསལ་བཟང་གཉིས་ཀྱིས་ཞབས་ཕྱི་བྱས་ཏེ། ཐོག་མར་རྔ་སྟོད་རྩི་ནང་དགོན་དུ་ཕེབས། རྟོགས་པའི་དབང་ཕྱུག་ཆེན་པོ་རྗེ་མཚན་བཟང་ཉིད་དང་མཇལ་འཛོམ་ཞུས་ཤིང་དམ་པར་འོས་པའི་བཀའ་མཆིད་མང་དུ་འཕེལ། དུས་ཚེས་དགེ་བའི་ཉིན་རྗེ་དེ་ཉིད་ཀྱི་དྲུང་ནས་ཕྱག་ན་པཁྲོའི་རྣམ་སྤྲུལ་བླ་མ་མཁས་བཟང་་་་་་་་་སོགས་དང་ལྷན་དུ་དུས་འཁོར་དབང་མོ་ཆེ་དང་། བདེ་མཆོག་རབ་འབྱམས་ཀྱི་དབང་ཡོངས་རྫོགས་ལེགས་པར་གསན། བར་གསེང་དུ་བླ་46

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།མ་ཀུན་རྒྱམ་གྱི་ཐུགས་བཞེད་ལྟར་བླ་མ་མཁས་བཟང་དང་མཁན་ཤེས་རབ་སོགས་དོན་གཉེར་ཅན་འགའ་ལ་འཛི་རྒར་གཏེར་ཆེན་རྡོ་རྗེ་དྲག་པོ་རྩལ་གྱི་དགོངས་གཏེར་སྒྲོལ་མ་དམར་མོའི་གསང་སྒྲུབ་ཀྱི་རྗེས་གནང་ཕུལ།དེ་ནས་བསེ་དགོན་ཐུབ་བསྟན་ཕྱོགས་རྒྱལ་གླིང་དུ་ཕེབས་ཏེ་ལྷ་ཁང་སོ་སོའི་ནང་རྟེན་ཁག་ལ་མཆོད་མཇལ་རྒྱས་པར་མཛད།བསེ་མཁར་སོགས་བླ་སྤྲུལ་ཆེ་གྲས་དག་ལ་དངུལ་དང་གོས་འཕྲུག་གིས་མཚོན་དངོས་གཙང་བའི་རྟེན་འབྱུང་གི་འབུལ་བ་སྤམ་མཐོ་བ་ཕུལ་ཏེ་མཇལ་འཕྲད་གནང་བར་གསོལ་སྟོན་རྒྱས་པས་བསྙེན་བཀུར་དང་། རྟེན་སྒམ་དག་ལས་ཞབས་དྲུང་དང་ཀོང་སྤྲུལ་རིན་པོ་ཆེའི་ཕྱག་ནས་བརྒྱུད་པའི་བདུད་རྩི་སྟོང་རྡོ་སོགས་དམ་རྫས་མྱོང་གྲོལ་ཁྱད་་་་་་་་་་་འཕགས་དང་རིང་བསྲེལ་སོགས་བྱིན་རྟེན་དུ་མའི་དངོས་སྐྱེས་བདག་རྐྱེན་ཟབ་པ་བྱུང་།ཧོར་ཟླ་བཅུ་གཅིག་པའི་ཚེས་གཅིག་ཉིན་ཁོང་དཔོན་སློབ་རྣམས་འབྲོག་དགེ་དགོན་དུ་ཆིབས་བཏེགས། ཕྱི་ཉིན་དབེན་གནས་ཟུང་འཇུག་མཁའ་སྤྱོད་དུ་འབྲོག་དགེའི་མཆོག་སྤྲུལ་འཇམ་་་་་་་་་དབྱངས་མཁྱེན་རབ་རྒྱ་མཚོར་མཇལ་ཁ་ཞུས་ཚེ། ལྷ་རྫས་ནང་མཛོད་སོགས་དངོས་འབུལ་སྤུས་གཙང་བའི་ཚན་གྲངས་མང་པོ་དང་བཅས་ཏེ།མཆོག་སྤྲུལ་ཉིད་ནས་ངེད་ཅག་གི་སྔར་མ་གསན་པའི་དཔལ་ལྡན་རྒྱལ་47

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།བ་ཇོ་ནང་བའི་དབང་ལུང་མན་ངག་རྗེས་གནང་སོགས་དཀོན་པའི་ཆོས་རྒྱུན་ཇི་སྙེད་ཅིག་ལོ་འདི་དང་ཕྱི་མ་གཉིས་ལ་གནང་དགོས་ཚུལ་གྱི་རྒྱུ་མཚན་ཞིབ་ཏུ་ཞུས་པར། མཆོག་སྤྲུལ་ཉིད་ཐུགས་ཤིན་དུ་མཉེས་པའི་ཞལ་བཞེས་བཟང་21འི་བཀའ་ལན་སྩལ། ཞབས་གྲས་དག་གིས་ཀྱང་གཞིའི་ལེན་བཀུར་བཟོས་ཆེན་པོས་གསོལ་ཇ་དཀར་སྤྲོའི་ཐོག་ཐུག་ནང་གཤིན་པའི་གསུང་གླེང་ཙམ་གྱིས་ཐུགས་ཡིད་གཅིག་ཏུ་འདྲེས་པ་བྱུང་། དེ་ནི་སྔོན་གྱི་སྐུ་འཕྲེང་དུ་མར་བསྟན་འགྲོར་གཅིག་ཏུ་སྨིན་པའི་ཐུགས་བསྐྱེད་དང་སྨོན་ལམ་རླབས་པོ་ཆེས་ཕན་ཚུན་ལུ་གུ་རྒྱུད་དུ་་་་་་་་་་འབྲེལ་བའི་བག་ཆགས་སད་སྟོབས་ཀྱིས་ཡིན་ལ། ཚེས་གསུམ་ནས་བཟུང་སྟེ་གངས་ལྗོངས་མཁས་གྲུབ་ཕལ་མོ་ཆེའི་ལྗགས་རྩེར་མ་ཐོན་པའི་རི་ཆོས་ངེས་དོན་རྒྱ་མཚོ་ལ་བཤད་པ་ཞིབ་རྒྱས་དང་། གཞན་ཀུན་མཁྱེན་ཆེན་པོའི་བཀའ་འབུམ་དུ་བཞུགས་སོ་ཅོག་གི་ལྗགས་ལུང་། རྗེ་བཙུན་ཀུན་དགའ་གྲོལ་མཆོག་གི་ཟབ་ཁྲིད་བརྒྱ་རྩ་བརྒྱད་ལས་ཐོག་མར་ས་སྐྱའི་ཞེན་པ་བཞི་བྲལ་ནས་ཕྱག་རྫོགས་ནོར་བུ་མཐོང་གྲོལ་གྱི་བར་རེ་རེ་བཞིན་བླ་མ་བརྒྱུད་པའི་ལོ་རྒྱུས་དང་འབྲེལ་བའི་ཆོས་ཀྱི་་་་་་་་འབྱུང་ཁུངས་རྣམས་སྔོན་དུ་བཏང་། དམ་ཚིག་རྡོ་རྗེའི་སྒོམ་བཟླས་དང་སོ་སོའི་བརྒྱུད་པའི་གསོལ་འདེབས་དག་སྐབས་དང་སྦྱར་ཏེ། དང་པོ་48

རྣམ་པར་ཐར་བ་སྒྲུབ་རྒྱུད་བསྟན་པའི་རྨ་ཛེསརྒྱན།ཁྲིད། གཉིས་པ་ཤར་སྒོམ། གསུམ་པ་རྒྱབ་བརྟེན་ལུང་དང་བཅས་སུམ་ཁྲིད་དང་། རྗེས་སྨོན་ལམ་དང་བཀྲ་ཤིས་ཀྱིས་མཐའ་རྒྱན་པར་བྱས་ཏེ་ཉིན་རེ་ལ་ཆོས་ཐུན་གཉིས་ཆགས་མེད་དང་། ཆོས་ཐུན་རེ་ལའང་ཁྲིད་ཚན་ཆེ་བ་རྣམས་གཅིག་ནས་གསུམ་བར་དང་། ཆུང་བ་རྣམས་གསུམ་ནས་བདུན་བར་དུ་གང་བདེར་བྱས་ཏེ། ཐུན་མཚམས་ཀྱི་བྱ་བ་བླ་མ་མཆོད་པ་དང་བཀའ་སྲུང་དག་ལ་མཆོད་གཏོར་འབུལ་བ་སོགས་བརྒྱུད་ལྡན་གོང་མའི་ཕྱག་ལེན་ངོས་གཙང་བ་བཞིན་གསན་སྦྱངས་དཔྱིས་ཕྱིན་པ་གནང་། མཇུག་ཏུ་ཇོ་ནང་ལུགས་ཀྱི་གྲུབ་ཆེན་བརྒྱད་ཅུའི་བྱིན་རླབས་དབང་།ཕུར་བ་འཁོན་ལུགས་སྟོད་ལས་དང་སྨད་ལས་དྲག་པོའི་བསྒྲལ་དབང་། ཡེ་ཤེས་མགོན་པོ་དྲ་ད་ལྕམ་དྲལ་དབང་གཉོས་ལུགས་སུ་གྲགས་པ་ཆོས་ཚན་པོད་གཉིས་ཀྱི་ལུང་། གཅོད་དབང་ནམ་མཁའ་སྒོ་འབྱེད། གནད་དོན་སྙིང་པོའི་ཟབ་ཁྲིད། འདོན་ཆོག་པོ་ཏི་གཅིག་གི་ལུང་། ཆོས་སྐྱོང་བག་རྩེ་ལྕམ་སྲིང་གི་སྲོག་དབང་། ཐང་སྟོང་ལུགས་ཀྱི་ཚེ་དབང་རྣམས་ལེགས་པར་གསན། འདི་རེས་འབྲོག་དགེའི་མཆོག་སྤྲུལ་རིན་པོ་ཆེས་ཁོང་གི་གདན་སའི་སྦྱོར་དྲུག་པ་སོགས་བཀའ་སློབ་་་་་ཡོངས་ལ་བླ་མ་སངས་རྒྱས་རྡོ་རྗེ་ནི་སྲོག་གཟུགས་འགྲུབ་པའི་གྲུབ་བརྙེས་ཆེན་པོ་ཡིན་གཤིས་རྟོགས་འབུལ་ཞུ་དགོས་པའི་གསུང་གི་49

རྣམ་པར་ཐར་བ་སྒྲུབ་རྒྱུད་བསྟན་པའི་མ་ཛེས་རྒྱན།ཕེབས་སྒོ་གནང་བ་ལྟར་ཁོང་གི་དྲུང་དུ་བླ་སེར་བགྲེས་གཞོན་ཐམས་ཅད་ཉམས་རྟོགས་ངོ་སྤྲད་པའི་ཕྱིར་ཟམ་མ་ཆད་པར་འོང་བ་རྣམས་ལ་སོ་སོའི་རྒྱུད་ཚོད་དང་མཐུན་པར་ཁོང་གི་ཉམས་མྱོང་དང་ཟབ་ལམ་རྡོ་རྗེ་རྣལ་འབྱོར་གྱི་མན་ངག་ཟབ་མོའི་གནད་གསང་གཅིག་ཏུ་སྦྱར་ཏེ་སྩལ་བས་རྟོགས་ལྡན་དག་གི་ཡིད་ཀྱི་་བརྟན་པ་རང་དབང་མེད་པར་འཕྲོག་སྟེ་ལུས་ཀྱི་བ་སྤུ་ལྡང་ཞིང་མིག་ནས་མཆི་མ་འཁྲུགས་པ་བྱུང་།ཉིན་གཅིག་སྤྲུལ་སྐུ་རིན་པོ་ཆེའི་གཟིམ་ཤག་ཏུ་གསོལ་སྟོན་རྒྱས་པའི་སྟེང་རྣམ་གཉིས་ཐུགས་ཉམས་སྤྲོ་བའི་ངང་གསུང་མཆིད་མང་དུ་གནང་བའི་སྐབས་ཤིག་དམ་པ་ཉིད་ནས་ཁྱེད་ཀྱི་བཀའ་སློབ་ཕལ་ཆེར་སོར་བསམ་རྗེས་མཐུན་པའི་ཉམས་བཟང་པོ་རེ་སྐྱེས་པ་ཁོ་ནར་འདུག་ཅེས་གསུངས། དེ་ལྟར་ཟླ་བ་ངོ་མཐོང་གཉིས་སུ་དབང་ལུང་མན་ངག་གིས་མཚོན་ཟབ་ཆོས་མང་དུ་གསན་པས་ཐུགས་ཀྱི་བཞེད་དོན་ཡོངས་སུ་གྲུབ་པ་བྱུང་ངོ། །ཕྱིར་ཕེབས་ཁར་དངོས་འབུལ་མཚོན་ཙམ་གྱིས་ཐོན་ཕྱག་ཞུས་ཏེ་ཐུགས་འཕྲེང་ཉམས་དང་བཅས་དམ་པ་གང་ཉིད་ནོར་བུ་ལོན་པའི་་་་་དེད་དཔོན་བཞིན་རང་གི་གདན་སར་ཆིབས་བསྐྱོད་གནང་།50

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།དགུང་གྲངས་ཞེ་དགུ་པ་རྣམ་འགྱུར་ཞེས་པ་ལྕགས་སྟག་ལོའི་གྲལ་ཚེས་དགེ་བའི་ཉིན་གསལ་བཟང་། ཕུན་ཚོགས་སོགས་བཞི་ལ་སྔར་གྱི་ཁྲིད་མཚམས་ནས་སྦྱོར་དྲུག་གི་རྒྱུན་བསྐྱང་དུ་བཅུག ཧོར་ཟླ་གསུམ་པའི་ཚེས་བཅུ་བདུན་ཉིན་འབྲོག་དགེ་དགོན་དུ་མཆོག་སྤྲུལ་རིན་པོ་ཆེ་དཔོན་སློབ་རྣམས་ཕེབས་བསུ་ཞུ་མི་རྫོང་བརྡའ་དང་། ཡར་མར་གྱི་དགོན་ཁག་སོ་སོའི་ལྷ་སྡེ་དང་བཅས་པར་ཆིབས་བསུ་ཇི་ལྟར་བྱ་བའི་ལྗགས་བཀོད་སོགས་དབང་གི་མགོ་བརྩམ་པ་ནས་མཇུག་མ་རྫོགས་བར་གང་ཅིའི་འགྲོ་སོང་སོགས་བྱ་བ་ཡོད་ཚད་ཀྱི་གཙོ་འགན་བཞེས། ཕེབས་བསུ་ཞུ་མི་རྣམས་ཉི་ཤུ་དྲུག་ལ་འབྲོག་དགེ་དགོན་དུ་འབྱོར། ཧོར་ཟླ་བཞི་བའི་ཚེས་གཅིག་ཉིན་འབྲོག་དགེ་དཔོན་སློབ་རྣམས་ཕེབས་བསུ་དང་བཅས་ཆིབས་གྲལ་རྒྱས་ཙམ་བྱས་ཏེ་གླང་ཆེན་དལ་འགྲོས་ཀྱིས་ཕེབས། མཛོ་མོའི་ཁྱུང་ཉག་ཏུ་སླེབ་སྐབས་གཉན་པོ་གཡུ་རྩེའི་རྫ་རིའི་ཕྱོགས་ནས་འཇའ་སྤྲིན་ངོ་མཚར་བ་བྱུང་ནས་ཆར་ཟིམ་བབས་པས་ཡུལ་ལྷའི་རྒྱལ་པོས་ཆིབས་བསུ་གནང་བའི་རྟགས་སུ་འདུག་ཅེས་གྲགས། ཚེས་བཞིའི་སྔ་དྲོ་རྗེ་ཉིད་ཀྱིས་དབུ་མཛད་དེ་ཡར་ཐང་རྒྱ་དགོན། བུ་ཙ། སྒོ་མང་། པན་ནག འབེ་ཙ་དགོན་ཏེ་དགོན་ཁག་ལྔའི་བླ་སྤྲུལ་ལས་སྣེ་རྣམས་དམ་པ་ཁོང་གི་ཞབས་ཕྱིར་འབྲང་སྟེ་རྫི་་་་་་་51

རྣམ་པར་ཐར་བ་སྒྲུབ་རྒྱུད་བསྟན་པའི་མཇེས་རྒྱན།སྟོད་ནས་མཆོག་སྤྲུལ་རིན་པོ་ཆེ་འབྱོར་ཕྱག་ཞུས་པས་ཐུགས་དགྱེས་པའི་བཀའ་འདྲི་མང་ཙམ་གནང་། ཚེས་ལྔའི་སྔ་དྲོར་གཟའ་སྐར་འཕྲོད་སྦྱོར་ཕུན་སུམ་ཚོགས་པ་དང་བསྟུན་ངེས་དོན་རྟག་བརྟན་བཤད་སྒྲུབ་་་་་འཕེལ་རྒྱས་གླིང་གི་ཚོམས་ཆེན་ཆོས་ཁྲི་ཆེན་མོར་གདན་དྲངས་ཏེ།ཐོག་མའི་རྟེན་འབྱུང་གི་དངོས་འབུལ་དང་བཅས་ད་ལན་མཆོག་སྤྲུལ་འགྲོ་བའི་མགོན་པོ་དགོན་འདིར་ཆིབས་བསྒྱུར་གནང་བ་ནི་རང་རེ་ཇོ་ནང་པའི་བསྟན་པ་རྒྱས་པའི་རྟེན་འབྲེལ་གྱི་གནད་དམ་པ་ཡིན་ཚུལ་ལས་བརྩམས་ཏེ་འབྲེལ་ཆགས་པའི་ཞུ་འབུལ་བསྡུས་ཙམ་དང་། དེ་རྗེས་བླ་སྤྲུལ་སེར་སྐྱ་སོ་སོས་མཇལ་དར་ཕུལ། ཚེས་དྲུག་དང་བདུན་ལ་སྤང་ལྗོངས་སུ་གཟིམ་གུར་ཕུབ་པ་ལ་སྐུ་ངལ་གསོ་དགོས་པའི་སྙན་སྒྲོན་ཕུལ།ཚེས་བརྒྱད་ནས་ས་ཆོག་སོགས་ལ་མཐུན་རྐྱེན་གང་འོས་བསྒྲུབས།འདི་སྐབས་ཕྱོགས་ཉེ་རིང་ཐམས་ཅད་ཀྱི་དགོན་པ་གྲུབ་ཆེན། དཔལ་ཡུལ། ལུང་དཀར། ལུང་སྐྱའི་ཆོས་སྒར། ཁང་གསར། མདོ་ཐོག ས་བསྭེ་དགོན་སོགས་དགོན་དང་སྒྲུབ་སྡེ་སུམ་བཅུ་ལྷག་ནས་ཕེབས་པའི་བླ་སྤྲུལ་བརྒྱར་ཉེ་བ་ཙམ་ལ་བུད་ཤིང་སོགས་ཉེར་མཁོའི་རིགས་གང་དགོས་ཐམས་ཅད་དགོན་པའི་ལས་སྣེ་དག་ལ་བསྒྲུབས་དགོས་པའི་བཀོད་ཁྱབ་གནང་།32

རྣམ་པར་ཐར་བ་སྒྲུབ་རྒྱུད་བསྟན་གོ་་འི་མཛེས་རྒྱན།དེ་ནས་དུས་ཀྱེ་འཁོར་ལོའི་དབང་བསྐུར་མཆོག་ལ་འཇུག་པའི་དུས་ལ་གཏུགས་ཏེ། དུས་ཕུན་སུམ་ཚོགས་པ་ས་ག་ཟླ་བའི་དུས་ཆེན་སུམ་འཛོམ་གྱི་ཉ་དང་སྦྱར་ཞིང་། གནས་ཕུན་སུམ་ཚོགས་པ་དཔལ་ལྡན་གྲུབ་པའི་གནས་མཆོག་ཆ་བསགས་རིག་པ་འཛིན་པའི་ཞིང་གཉིས་པ་ངེས་དོན་རྟག་བརྟན་བཤད་སྒྲུབ་འཕེལ་རྒྱས་གླིང་ཆེན་པོར།སྟོན་པ་ཕུན་སུམ་ཚོགས་པ་འཇམ་མགོན་ཏཱ་ར་ནཱ་ཐ་དེ་ཉིད་སླར་ཡང་ལྗོངས་འདིར་སྤྲུལ་བའི་ཟློས་གར་དུ་བསྒྱུར་བ་མཆོག་སྤྲུལ་ཐམས་ཅད་མཁྱེན་པ་ཀུན་དགའ་འཇམ་དབྱངས་མཁྱེན་རབ་རྒྱ་མཚོ་དཔལ་བཟང་པོ་ཉིད། བདེན་དོན་རྣམ་པ་བཅུ་གཉིས་དང་དེ་ཉིད་རྣམ་པ་བཅུ་དྲུག་གི་བདག་ཉིད། སྐུ་དག་པ་རྣམ་ཀུན་མཆོག་ལྡན་གྱི་སྟོང་གཟུགས་ཕྱག་རྒྱ་ཆེན་མོ། ཐུགས་དག་པ་མཆོག་ཏུ་མི་འགྱུར་བའི་བདེ་བ་ཆེན་པོ་གཉིས་ཟུང་དུ་འཇུག་པའི་དཔལ་དང་པོའི་སངས་རྒྱས་དུས་ཀྱི་འཁོར་ལོའི་སྐུ་གསུང་ཐུགས་ཡོངས་སུ་རྫོགས་པའི་དཀྱིལ་འཁོར་གྱི་བདག་པོར་བཞེངས་ཏེ། འཁོར་ཕུན་སུམ་ཚོགས་པ་རྗེ་ཉིད་ཀྱིས་གཙོས་ལུང་རྟོགས་ཀྱི་བསྟན་པ་འཛིན་པའི་བླ་སྤྲུལ་བརྒྱར་ཉེ་བ། སྡོམ་གསུམ་གཅེས་པར་བསྲུངས་པའི་རབ་བྱུང་སྟོང་ཕྲག་ཙམ། དད་གུས་ཀྱིས་ཉེ་བར་བརྒྱན་པའི་ཁྱིམ་པ་ཡ་རབས་ཀྱི་རིགས་ཅན་སྟོང་ཕྲག་དྲུག་ཏུ་བརྒལ་བ་ད༵་

རྣམ་པ་ར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།ལྷན་དུ། ཆོས་ཕུན་སུམ་ཚོགས་པ་རྒྱུད་ཐམས་ཅད་ཀྱི་རྒྱལ་པོ་དཔལ་དུས་ཀྱི་འབོར་ལོའི་དབང་བསྐུར་ཟབ་མོ་སྔོན་འགྲོ་སློབ་མ་རྗེས་འཛིན་སྟ་གོན་གྱི་རིམ་པ་དག་དང་། བསྙེན་སྒྲུབ་ཡན་ལག་བཞི་དང་འབྲེལ་བའི་བསྐྱེད་རིམ་སྒོམ་པ་ལ་དབང་བར་བྱེད་པ་བྱིས་པ་ལྟར་འཇུག་པའི་དབང་བདུན། རྫོགས་རིམ་རྣལ་འབྱོར་ཡན་ལག་དྲུག་སྒོམ་པ་ལ་དབང་བར་བྱེད་པ་མཆོག་དབང་གོང་མ།མཆོག་དབང་ཁྱད་པར་ཅན།རྡོ་རྗེ་སློབ་དཔོན་བདག་པོ་དང་བདག་ཆེན་བཅས་སྔོན་བྱོན་གོང་མའི་ཕྱག་བཞེས་ཇི་ལྟ་བ་བཞིན་སྨིན་རྒྱས་རྣ།་༤༥༥་བ་ལེགས་པར་གསན་པས་ཐུགས་ཀྱི་ཡོལ་གོ་བྱིན་རླབས་བདུད་རྩེའི་བཅུད་བཟང་གིས་ཡོངས་སུ་གཏམ་པར་གྱུར། རྡོ་རྗེ་སློབ་དཔོན་བདག་པོ་ཆེན་པོའི་སྐབས་རྗེ་ཉིད་དང་། སྤྲུལ་སྐུབཤད་སྒྲུབ་དཔལ། ཨ་མཁར་སྤྲུལ་སྐུ་འགྲོ་ཕན་རྒྱ་མཚོ།ཀ་ཐོག་མཁན་པོ།རྒྱལ་སྲས་པད་ལོ།འབེ་ཙ་བླ་མ།ཆོས་སྐོར་བླ་མ། བླ་མ་འོད་དཔའ། དགེ་སྤྲུལ། འཛམ་ཐང་མཁན་པོ། དོམ་ཙ་སྤྲུལ་སྐུ། དཔལ་ཡུལ་སྤྲུལ་སྐུ་ཐུབ་པ། གྲུབ་ཆེན་མཁན་པོ་རྣམས་དབང་སྟེགས་སུ་འགོད་པའི་ཕྱག་ལེན་མཛད། མཇུག་ཏུ་དམ་པ་ཁོང་གིས་བསྐུལ་ངོར་ཤམྦྷ་ལའི་སྨོན་ལམ་སྨོན་འདོད་ཡིད་བཞིན་འགྲུབ་པའི་ཤིང་རྟ་ཞེས་པ་གསར་རྩོམ་མཛད་དེ་ལྗགས་ལུང་ཀྱང་སྩལ། ཚེས་བཅོ་54

རྣམ་ང།ར་ཐར་བ་སྒྲུབ་རྒྱུད་བསྟན་པའི་་མཛེས་རྒྱན།ལྔའི་སྔ་དྲོ་ནས་བཟུང་བར་གསེང་དག་ཏུ་སྤྲུལ་སྐུ་བཤད་སྒྲུབ་དཔལ་་་་་་དང་འགྲོ་ཕན་གྱིས་གཙོས་དགེ་ཆུལ་སློང་སྒྲུབ་མཁན་ཉིས་བརྒྱ་ལྷག་བྱུང་བ་རྣམས་ལ་མཐུན་རྐྱེན་གང་དགོས་ཁོང་གིས་སྦྱར། འདི་རེས་ཉིན་རེ་བཞིན་ནམ་མཁའ་འཇའ་འོད་ཀྱིས་གང་ཞིང་དགོན་པའི་ཉེ་འདབས་ཐམས་ཅད་དུ་སྔར་མེད་པའི་མེ་ཏོག་རིགས་མི་འདྲ་བ་མང་དུ་འཁྲུངས་པས་སྐྱེ་བོ་དྲག་ཞན་ཐམས་ཅད་ཀྱིས་ཡབ་སྲས་ཐུགས་བསྐྱེད་དུས་སུ་སྨིན་པའི་ལྟས་བཟང་ཡིན་ཞེས་གླེང་མོལ་བྱེད་པ་བྱུང་།ཟླ་དེའི་ཉི་ཤུ་གཅིག་ནས་རྗེ་བཙུན་ཏཱ་ར་ནཱ་ཐའི་བཀའ་འབུམ་ལས་བྱུང་བའི་རྒྱུད་སྡེ་རབ་འབྱམས་ལས། ཐོག་མར་མ་རྒྱུད་སྐོར་ལ་བདེ་མཆོག་ནག་པོ་པ་དང་ལཱུ་དྲེལ་གཉིས། བསྡུས་རྒྱུད་རྩ་བའི་དཀྱིལ་འཁོར།བདེ་མཆོག་འཁྲུལ་སྤོངས། མེ་དྲི་བཅུ་གསུམ། རྡོ་རྗེ་རྣལ་འབྱོར་ཡུམ་དཀར་མ། སྡོམ་འབྱུང་རྩ་བའི་དཀྱིལ་འཁོར། སྦྱང་བའི་ཡོན་ཏན།འཁོར་ལོ་བསྒྱུར་དྲུག་འཇམ་པའི་རྡོ་རྗེ། དྲག་པོ་ཕྱག་འབུམ་བོང་བུའི་ཞལ་ཅན། མཆོག་སྦྱིན་རྡོ་རྗེ་ཕག་མོ་ལྷ་བཅུ་གསུམ་མར། བཤད་རྒྱུད་རྡོ་རྗེ་མཁའ་འགྲོ། དཔལ་མཁའ་འགྲོ་རྒྱ་མཚོ། ཕག་གདོང་ཆེན་མོ།དྲིལ་བུ་ལྷ་ལྔ། ཁྲོ་བོ་རྡོར་སེམས། རྡོ་རྗེ་ཕག་མོ་འབྱུང་བ། ཞི་བ་རྡོར་སེམས་ཏེ་བདེ་མཆོག་སྐོར་དང་། རྒྱུ་འཛུལ་ལྷ་ལྔ། རྡོ་རྗེ་གདནཱ་

རྣམ་པར་ཐར་བ་སྒྲུབ་རྒྱུད་བསྟ་ནཔརེ་མཇེས་་རྒྱན།བཞི། སངས་རྒྱས་ཐོད་པ། སངས་རྒྱས་མཉམ་སྦྱོར། ནཱ་རོ་མཁའ་སྤྱོད།ཕག་མོ་དོན་གྲུབ། རྗེ་བཙུན་དབུ་བཅད་མ། རྔོན་པའི་རྡོ་་རྗེ་ཕག་མོ། གུ་རུ་ལྷོ་ཕྱོགས་པའི་ལུགས་ཀྱི་རྡོ་རྗེ་ཕག་མོ། དགྱེས་པ་རྡོ་རྗེ། སྒྲོལ་མ་རྣལ་འབྱོར་མ་རྣམས་ཀྱི་དབང་དང་། ཕ་རྒྱུད་སྐོར་ལ། རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པ་འཕགས་སྐོར་ལུགས་གསང་་་་་་་་་་འདུས་ཡེ་ཤེས་ཞབས་ལུགས། གཤེད་དམར་ལྷ་ལྔ། དགྲ་ནག རོ་ལང་བརྒྱད་སྐོར། འཇིགས་བྱེད་ལྷ་བཅུ་གསུམ་མར། གཤེད་དམར་ལྷ་བཅུ་གསུམ་མ། དགྲ་ནག་རྭ་ལུགས།གཤིན་རྗེ་གདོང་དྲུགའཇིགས་བྱེད་སྐྱོ་ལུགས། ཁྲོ་མོ་བརྒྱད་སྐོར། ལྷ་ཞེ་དགུ་མ། མལ་ལུགས་ལྷ་དགུའཇམ་དཔལ་གསང་ལྡན་ལུགས།རྒྱུད་སྡེ་ལྔ་པ། ཀུན་རིགམི་འཁྲུགས་པ། ཕྱག་རྡོར། འཁོར་ཆེན། དཔལ་རྡོ་རྗེ་གཏུམ་པོ། མི་གཡོ་བླ་མེད།ཕུར་དབང་བདུད་འཇོམ་རོལ་བའི་སྟོད་ལས་དང་སྨད་ལས་དྲག་པོའི་བསྒྲལ་དབང་། བཀའ་སྲུང་རྗེས་གནང་དང་བཅས་པ། གཟུངས་གྲྭ་ལྔའི་དབང་།རྡོ་རྗེ་སེམས་དཔའི་བཟླས་ལུང་།གཙོ་འདུས་དབང་།གྲུབ་རྒྱལ་ལུགས་ཀྱི་ཚེ་དབང་། སྒྲུབ་ཐབས་རིན་འབྱུང་ལས་བྱུང་བའི་རྗེས་གནང་གཅིག་གིས་ལྷག་པའི་སུམ་བརྒྱ་རྣམས་བྱིན་རླབས་དང་བཅས་པ།བ་རི་བརྒྱ་རྩའི་རྗེས་གནང་ཡོངས་སུ་རྫོགས་པ། ཚེ་ཆོག་བདུད་རྩིའི་ཆུ་56

རྣམ་པར་་ཐར་བ་སྒྲུབ་རྒྱུད་བསྟན་རཱི་་འི་མཛེས་རྒྱན།གཏེར་སོགས་ཆོས་བཀའ་ཆེས་མང་པོ་བཀའ་དྲིན་དུ་སྩལ་བ་རྣམས་ལེགས་པར་གསན།དགོན་པའི་དྲག་གྲས་རྣམས་ཀྱིས་གསོལ་བ་བཏབ་པ་བཞིན་དཔལ་འཁོར་ལོ་སྡོམ་པའི་ཉིན་བདུན་གྱི་སྒྲུབ་མཆོད་བསྟན་པ་ནམ་གནས་ཀྱི་བར་དུ་ཡབ་སྲས་དགོངས་བསྡུར་གྱིས་སྤྱི་བླ་ཞིག་ལོ་གསུམ་རེ་ལ་གསར་དུ་བསྐོ་བཞག་གནང་། སྤྱིར་རྒྱལ་བསྟན་རིན་པོ་ཆེའི་གཞི་མ་སོ་ཐར་གྱི་སྡོམ་པ་ལ་རག་ལས་པ་ཡིན་གཤིས་གང་ན་དམ་པའི་ཆོས་འདུལ་བ་གནས་པ་དེ་ན་རྒྱལ་བའི་བསྟན་པ་རིན་པོ་ཆེ་གནས་ཤིང་། གང་ན་དམ་པའི་ཆོས་འདུལ་བ་མེད་པ་དེ་ན་རྒྱལ་བའི་བསྟན་པ་མི་འབྱུང་བ་ཡང་རྒྱུ་འབྲས་ཀྱི་རྟེན་འབྲེལ་ཏེ་མེད་ན་མི་འབྱུང་བའི་་་་་་་་་་དངོས་པོའི་ཆོས་ཉིད་ཡིན་ཕྱིར་སྐབས་འདི་ནས་བཟུང་ཕྱོགས་འདིའི་་་་་་དགོན་པ་དང་སྒྲུབ་སྡེ་སོ་སོར་དབྱར་གནས་ཚུགས་ཏེ། འདུལ་བ་གཞི་གསུམ་གྱི་ཕྱག་ལེན་རྣམ་པར་དག་པའི་སྲོལ་དར་རྒྱས་སུ་བྱུང་བ་ནི་ཡབ་སྲས་ཟུང་གི་ཐུགས་བསྐྱེད་རླབས་པོ་ཆེ་དུས་སུ་སྨིན་པའི་འབྲས་རྟགས་ཡིན་པར་འཁུམས་སོ། །ཧོར་ཟླ་བདུན་པའི་ཚེས་གཅིག་ལ་དབང་གི་མཇུག་ལེགས་པར་རྫོགས་ཤིང་། ཚེས་ལྔ་ནས་ཉིན་གསུམ་བར་ཁོང་རྣམ་གཉིས་གཡང་སྒྲུབ་ཀྱི་དབུ་བཞུགས་གནང་། ཚེས་བརྒྱད་ཀྱི་ཉིན་དབང་དང་རྗེས་57

རྣམ་པར་ཐར་བ་སྒྲུབ་རྒྱུད་བསྟན་པ་འི་མ་ཛེས་རྒྱན།གནང་སོགས་ལེགས་པར་གྲུབ་པའི་དགའ་སྟོན་དུ་འབྲོག་དགེའི་མཆོག་སྤྲུལ་ཉིད་ཚོགས་ཆེན་གྱི་ཁྲི་ལ་གདན་དྲངས་ཏེ། དགོན་ང།འི་བླ་སྤྲུལ་དང་ལས་སྣེ་རྒྱས་འཛོམ་གྱི་ཐོག་རྗེ་ཉིད་ཀྱིས། སྐུ་གསུང་ཐུགས་རྟེན། ན་བཟའ་ཉེར་སྤྱད་། དངུལ་ཊཾ་སྟོང་ཕྲག་ལྷག མར་ཞུན། རྟ་ནོར་ལྔ་བཅུ་སོགས་ཀྱིས་མཚོན་ངོས་གཙང་བའི་འབུལ་ནོད་སྤམ་མཐོ་བ་དུ་མ་སྤྱན་ལམ་དུ་བསྟད་་ཞིང་། སྲིད་ན་རིང་བའི་རབ་དཀར་ལྷ་རྫས་དྲི་བྲལ་ཕྱག་ཏུ་བསྣམས་ནས། མཆོག་སྤྲུལ་ཉིད་ཀྱིས་ངེས་དོན་སྙིང་པོའི་བསྟན་པ་འབའ་ཞིག་ཡངས་པའི་རྒྱལ་ཁམསཀུན་ཏུ་མི་ནུབ་ཡུན་རིང་གནས་ཕྱིར་དཔལ་ལྡན་ཇོ་ནང་བའི་དབང་ལུང་མན་ངག་ཇེ་ས་གནང་་་་་སོགས་དཀོན་པའི་ཆོས་རྒྱུན་མཐའ་དག་ལྷུག་པར་སྩོལ་བའི་བཀའ་དྲིན་ནི་གཞལ་བར་དཀའ་བ་ཡིན་ཚུལ། སླད་ནས་ཀྱང་བསྟན་འགྲོའི་མགོན་དུ་ཞབས་པད་གཡོ་བ་མེད་པར་བརྟན་པར་བཞུགས་དགོས་པའི་ཞུ་ནན་བླ་མའི་ཐུགས་རྗེ་འཁུལ་ངེས་པ་ཕུལ་བས་མཆོག་སྤྲུལ་རྡོ་རྗེ་འཆང་གི་ཐུགས་ཤིན་དུ་མཉེས་པའི་ཞལ་བཞེས་བཟང་པོ་སྩལ།ཚེས་བཅུའི་ཉིན་འབྲོག་དགེའི་མཆོག་སྤྲུལ་དཔོན་སློབ་རང་ཡུལ་དུ་ཆིབས་བསྒྱུར་གནང་བར་དམ་པ་ཁོང་གིས་གཙོས་སེར་སྐྱ་བརྒྱ་ཕྲག་མང་པོས་ཚ་ལམ་ཙམ་དུ་ཆིབས་སྐྱེལ་ཞུས་ཏེ་འབྲལ་མི་ཕོད་པའི་ངང་58

རྣམ་པ་ར་ཐར་བ་སྒྲུབ་རྒྱུད་བསྟ་ན་པ་འི་མཛེས་རྒྱན།ཕྱིར་རང་གི་གཟིམ་ཤག་ཏུ་ཕེབས།སྟོན་སྨད་དུ་སྦྱོར་དྲུག་པ་སྤྲུལ་བྱང་ཆུབ་དཔལ། ཀུན་དགའ། ངག་སྨོན། སྨོན་ལམ་སྟེ་བཞི་ལ་སྔོན་འགྲོ་ཆོས་བདུན་སོགས་ཀྱི་ལྗགས་ཁྲིད་གནང་། དགུང་གྲངས་ལྔ་བཅུ་པ་བོང་བུ་ཞེས་པ་ལྕགས་ཡོས་ལོར་སྦྱོར་དྲུག་པ་བླ་མ་ཨེ་མགོན། སངས་རྒྱམ། པད་ཆུལ་རྣམས་ལ་སྤྱོར་བ་ཡན་ལག་དྲུག་གི་བྱིན་རླབས་དོན་བརྒྱུད་རྣམས་རིམ་པར་སྩལ།ལོ་སྔ་ཕྱི་འདི་དག་ཏུ་ཤངས་བ་བཀའ་བརྒྱུད་པའི་ཟབ་ཆོས་ཡེ་ཤེས་ཀྱི་མཁའ་འགྲོ་མ་ནི་གུའི་དགོངས་བཅུད་ཟབ་བཀའ་བྱིན་རླབས་ཀྱི་ཤུགས་ཆེས་མྱུར་བའི་ཤེཔལ་འཁོར་ལོ་སྡོམ་པའི་རྫོགས་རིམ་ཟབ་མོའི་ཆོས་དྲུག་གི་མན་ངག་ལ་བརྟེན་ནས་ལོ་གཅིག་ཏུ་ཉམས་བཞེས་མཛད་མཁན་འཕེལ་འཛི་བླ་མ་ཚུལ་རྒྱམ། བླ་མ་འཕགས་པ་སོགས་དང་ཇོ་བཙུན་ཡང་འགའ་རེ་བྱུང་བ་རྣམས་ལ་དབང་ལུང་ཟབ་ཁྲིད་ཅི་དགོས་་་་་དུས་ཐོག་ཏུ་སྩལ་སྟེ་ལེགས་པར་བསྐྱངས།དགུང་གྲངས་ང་གཅིག་པ་དགའ་བ་ཞེས་པ་ཆུ་འབྲུག་ལ་སྦྱོར་དྲུག་པ་གསར་འདུག་མེད་ཀྱང་དངོས་གཞིའི་ཆོས་ཚན་སོགས་ལ་ཆོས་བཀའ་ཅི་རིགས་དང་། བླ་མ་སྟོང་གསལ་ལ་རྟ་མགྲིན་མངོན་རྟོགས་ཀྱི་དམིགས་ཁྲིད་གནང་སྟེ་བཅད་རྒྱ་དམ་པོར་དགོས་པའི་ཐུགས་་་་་་་་་་་་59

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།བཀོད་གནང་།དགུང་གྲངས་ང་གཉིས་པ་རྣམ་རྒྱལ་ཞེས་པ་ཆུ་སྤྲུལ་ལོར་སྒོ་མང་ཨ་རྐ་བླ་མའི་གཟིམ་ཤག་ཏུ་སྐུ་མཚམས་ལ་བཞུགས་པའི་ཚེ་ཡུལ་དེའི་གཞི་བདག་གཉན་མོ་ཀེ་ཝར་གྱིས་བསྙེན་བཀུར་ཕུན་སུམ་ཚོགས་པ་བྱས་ཤིང་ལོ་ཕྱི་མའང་འདིར་བཞུགས་ན་ཅི་གསུང་བཀའ་བཞིན་བསྒྲུབ་པའི་གཡར་དམ་ཕུལ་ཞེས་སྐུ་ཚ་ཨ་ཀྱ་ལ་གསུངས།དགུང་གྲངས་ང་གསུམ་པ་རྒྱལ་བ་ཞེས་པ་ཤིང་རྟའི་ལོར་སྐུ་བསྙུན་ཅུང་ཟད་བཞེས་པའི་ནུབ་གཅིག་བླ་མ་རིན་པོ་ཆེ་བྱོན་ཏེ་མཆིལ་ལྷམ་ཞིག་གནང་བའི་མཚན་རྨིས་བྱུང་བ་ལ་འདིར་མ་བཞུགས་ཞེས་པའི་བརྡ་རུ་དགོངས་ཏེ།དུས་ཚེས་དགེ་བའི་ཉིན་ཆོས་ཐུན་སོ་སོར་ཟབ་ཁྲིད་གང་དགོས་སྩལ་ཞིང་གསལ་འདེབས་ཀྱི་རིགས་བླ་མ་འཕགས་པའི་བྱེད་དགོས་པའི་ལྗགས་བཀོད་གནང་ནས་སྤེན་མའི་སྒྲུབ་ཕུག་ཏུ་བྱོན་ཏེ་མཚམས་ལ་ཡུན་རིང་བཞུགས། ཐུན་གསེང་རྣམས་ཀུན་མཁྱེན་དོལ་བུ་པ་དང་ཆོས་རྗེ་མི་ཕམ་པའི་ཡིག་ཆ་ལ་གཟིགས་རྟོག་མཛད་པས་གཞུང་དོན་མཐའ་དག་ཐུགས་སུ་ཆུད་ཅིང་ཁྱད་པར་བདེན་གཉིས་ཀྱི་རྣམ་བཞག་ལ་ངེས་ཤེས་སྔར་ལས་ལྷག་པ་འཁྲུངས། སྐབས་འགའ་ཞིག་སྒྲུབ་ཁང་60

རྣམ་པར་ཐར་བ་སྒྲུབ་རྒྱུད་བསྟན་པའི་མ་ཛེས་རྒྱན།གི་ཕྱི་རོལ་ཏུ་སྐྱོ་སངས་མཛད་པའི་ཚེ་ཉིན་རེ་བཞིན་ནམ་མཁའ་ལ་འཇའ་ཚོན་སྣ་ཚོགས་ཀྱིས་གང་བའི་གསེབ་ནས་དུང་དང་རྒྱ་གླིང་གི་སྐད་སིང་སིང་གྲགས་ཤིང་དྲི་བཟང་པོའི་ངད་ཤུགས་ཕྱོགས་ཀུན་འཐུལ་བ་ནི་དཀར་ཕྱོགས་ལ་དད་པའི་གནས་བདག་མི་མ་ཡིན་རྣམས་ཀྱིས་དམ་པ་ཁོང་ལ་བསྙེན་བཀུར་གྱི་མཚན་མ་ཡིན་པའི་ཚུལ་སྐུ་ཚ་པདྨ་གསལ་ལ་བཀའ་མཆིད་གནང་བའི་ལྷུངས་སུ་བྱུང་ཞིང་། ནུབ་གཅིག་གནས་ལུགས་འོད་གསལ་ལ་འབྱམས་པའི་ངོར་བར་སྣང་ཐམས་ཅད་འཇའ་འོད་ཐིག་ལེ་རབ་ཏུ་འཁྲིགས་པའི་ཀློང་ནས་དཔའ་བོ་དང་མཁའ་འགྲོ་མ་རྣམས་ཀྱིས་དགྱེས་པའི་གླུ་གར་སྣ་ཚོགས་ཀྱི་མཆོད་པས་སྟོབ་ཅིང་ཁྱད་པར་དུ་དེ་ལས་མཚར་སྡུག་འོད་དུ་ཆགས་པའི་བུད་མེད་དམར་མོ་དགྱེས་འཛུམ་བཞད་པའི་ཉམས་ཅན་ཞིག་གི་ཕྱག་ཏུ་རིན་པོ་ཆེའི་ཟ་མ་ཏོག་ལྟ་བུའི་སྣོད་དུ་རོ་ཕུན་སུམ་ཚོགས་པའི་བཟའ་བཅའི་རིགས་མི་འདྲ་བ་མང་པོ་ཕུལ་ཏེ། རྗེ་ཉིད་འདིར་ཡུན་རིང་བཞུགས་དང་ཉམས་རྟོགས་འཕེལ་ཞིང་སྦྲུལ་སོགས་ཀྱིས་འཇིགས་པ་མི་འབྱུང་ཞེས་ལུང་བསྟན་པའི་མུར་མི་སྣང་བར་ཡལ། དེ་ནས་བཟུང་ཁོང་བཞུགས་རིང་མ་ཟད་གནས་དེ་ལ་སྐྱེ་བོ་རྒྱུ་འགྲུལ་བྱེད་པ་སུ་ཞིག་གིས་ཀྱང་སྤྲུལ་མཐོང་བ་མེད་གཤིས་གནས་བདག་གིས་ཐུགས་འདུན་61

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།བསྒྲུབ་པའི་རྟགས་སུ་མངོན་ཞིང་། རྫོང་གཏེར་ཀུན་བཟང་ཉི་མས་ཀྱང་རྡོ་རྗེ་ཕག་མོའི་གནས་ཡིན་པར་གསུང་པ་དེ་དོན་ལ་གནས་ཞེས་ཕྱིས་་་་་སུ་གུས་ཕྲན་སྐུ་མདུན་དུ་བཅར་སྐབས་གསུངས་པ་དང་།ལོ་དེར་ཞལ་སློབ་ནང་མ་སྟོང་གསལ་དང་ཕུན་ཚོགས་གཉིས་ནས་གསོལ་ཟས་གང་འཚམས་ཕུལ་ཏེ་མཇལ་ཁ་ཞུས་པར་ཐུགས་མཉེས་པའི་གསུང་ཟུར་གྱི་རྣམ་པས་ཚུལ་དེ་བཀའ་མཆིད་གནང་བ་ཡིན་ལ།དེར་བཞུགས་རིང་གླིང་འབུད་དགོན་པའི་སེར་སྐྱ་དྲག་ཞན་མང་པོ་མཇལ་དུ་འོངས་བར་ཆོས་འབྲེལ་སོགས་འདོད་མོས་བཞིན་གནང་།སྟོན་ཁར་ཁང་བསོ་དང་དཔལ་བཟང་སོགས་དགོན་པའི་དགེ་འདུན་ཡོངས་ནས་གསོལ་བ་བཏབ་པ་བཞིན་མ་འགྱང་བར་རང་གི་གདན་་་་་་་སར་ཕེབས། ལོ་དེར་སྦྱོར་དྲུག་པ་འཇིགས་སངས། འཇིགས་དབང་སོགས་ལྔ་ལ་སྦྱོར་བ་ཡན་ལག་དྲུག་གི་ལྗགས་ཁྲིད་སྩལ།ལོ་སྔ་མ་ནས་སྤྲུལ་བཤད་སྒྲུབ་དཔལ་ཁོང་གི་ཁྲིད་རོགས་སུ་བསྐོས་ཡོད་པས་རྒྱུན་དུ་སྐུ་ཁམས་མི་བདེ་བ་དེ་ཡང་སངས་དྭངས་སུ་མ་སོང་བར་ཡུལ་ལྷ་བཀྲ་ཤིས་དཀར་འཛོམ་གྱི་གནས་སུ་ཟླ་ཁ་ཤས་མཚམས་ལ་བཞུགས། ཉིན་གཅིག་བླ་མ་སྟོང་གསལ་གྲོ་ཆས་ཉུང་ཙམ་ཁུར་ཏེ་སྐུ་དྲུང་དུ་བཅར་བའི་ཚེ་ཐུགས་དགྱེས་བཞིན་གནས་གསུམ་མཁའ་འགྲོས་62

རྣམ་པར་ཐར་བ་སྒྲུབ་རྒྱུད་བསྟན་རཱི་་འི་མ་ངེ་ས་་རྒྱན་གནང་བའི་འོད་འཚེར་བའི་བྱ་རྒྱལ་རྒོད་ཀྱི་ཐེས་ཕྲན་ལྟ་བུ་དུ་མ་མཐོང་ཡུལ་དུ་གྱུར་པའི་བཀའ་དྲིན་བསྐྱངས།དགུང་གྲངས་ང་བཞི་པ་མྱོས་བྱེད་ཅེས་པ་ཤིང་ལུག་ལོའི་དབྱར་ཐོག་ཏུ་སྔར་ནས་གྲ་སྒྲིག་ཡོད་པ་བཞིན་རྩི་ནང་དགོན་པའི་རྡོ་རྗེ་སློབ་དཔོན་སྐྱབས་མགོན་མཚན་བཟང་རིན་པོ་ཆེ་རང་དགོན་དུ་ཕེབས་པའི་དྲུང་ནས་སློབ་དཔོན་ཨ་བྷྱ་ཀ་རའི་དཀྱིལ་ཆོག་རྡོ་རྗེའི་ཕྲེང་བ་དང་། ཀྲི་ཡ་སྦྲགས་པའི་དཀྱིལ་འཁོར་ཞེ་ལྔའི་དབང་། གྲུབ་མཆོག་མི་དྲ་ཛོ་ཞིའི་ཐུགས་བཅུད་མི་དྲ་བརྒྱ་རྩར་གྲགས་པའི་དབང་། མགོན་པོ་ཁྲོ་བཅུའི་དབང་།གཅོད་དབང་ནམ་མཁའ་སྒོ་འབྱེད།ཁྲོས་མ་ལྷ་དགུརྣམ་འཇོམ་ཁྲོ་ནག་གི་དབང་། གྲུབ་རྒྱལ་ལུགས་ཀྱི་ཆེ་དབང་ལྷ་གཅིག་བུམ་གཅིག་སོགས་ཟབ་ཆོས་མཐའ་ཡས་པ་གསན། ལོ་འདིར་སྦྱོར་དྲུག་པ་ཆོས་སྐྱབས། ངག་རིག་རྦེཪྴགས་ལྔ།དགུང་གྲངས་ང་ལྔ་པ་གདོང་ངན་ཞེས་པ་མེ་སྤྲེལ་ལོའི་ཧོར་ཟླ་བཞི་བའི་ནང་སྤྲུལ་སྐུ་དམ་པ་བཤད་སྒྲུབ་དཔལ་དང་ཁོང་རྣམ་གཉིས་ཞབས་ཕྱི་བ་འགའ་དང་བཅས་ཏེ་འབྲོག་དགེ་དགོན་དུ་ཆིབས་བསྐྱོད་གནང་།དབེན་གནས་ཟུང་འཇུག་མཁའ་སྤྱོད་དུ་མཆོག་སྤྲུལ་ཀུན་དགའ་འཇམ་དབྱངས་མཁྱེན་རབ་རྒྱ་མཚོ་དང་མཇལ་འཛོམ་ཞུས་པར་ཐུགས་63

རྣམ་་པར་ཐར་བ་སྒྲུབ་རྒྱུད་བསྟ་ན་པ་རེ་མཇེས་རྒྱན།ནང་གཤིན་པའི་གསུང་གླེང་མང་དུ་འཕེལ། རྗེ་ཉིད་ཀྱི་ཐུགས་བཞེད་ལྟར་འབྲོག་སྤྲུལ་མཆོག་ནས་རྗེ་བཅུན་རིན་པོ་ཆེའི་ཁྲིད་ཡིག་མ་བུ་བདུན་གྱི་གཟབ་བཤད་ཞིབ་རྒྱས་སུ་སྲུ་ལ་བ་རྣམས་ལེགས་པར་གསན།རྗེ་ཉིད་ཀྱི་ཐུགས་ཉམས་ཀྱི་རྟོགས་པའི་ཆད་དང་མཐུན་པར་ངོ་སྤྲད་པའི་ཆུལ་ཡང་འདི་སྟ་སྟེ། དམ་པ་ཁོང་ནི་སོར་བསམ་མཐར་ཕྱིན་ཏེ་སྲོག་རྩོལ་གྱི་དངོས་གཞིའི་ཉམས་སྐྱེས་ཤིང་མཉམ་བཞག་ཏུ་སྲོག་གཟུགས་དབུ་མ་ཁོ་ནར་ཐིམ་པས་སྣང་གྲགས་ཐམས་ཅད་བདེ་ཆེན་ལྷན་ཅིག་སྐྱེས་པའི་ཡེ་ཤེས་ཀྱི་རོལ་བ་ལས་ཤར་ཞིང་མངོན་ཤེས་དྲུག་ལ་ཐོགས་པ་མེད། རྗེས་ཐོབ་ཏུ་གཟུང་འཛིན་གྱི་སྣང་བ་ཙམ་སྐྱེ་ཡང་སྲོག་གཟུགས་འགྲུབ་སྟོབས་ཀྱིས་རང་སར་དག་པ་ཡིན་གཤིས་ཆེད་དུ་སྤང་བླང་མི་དགོས། ཐུན་སློང་གི་དངོས་གྲུབ་ཆུ་ལ་མི་བྱང་། བྲག་ལ་མི་ཐོག་པ་སོགས་རྫུ་འཕྲུལ་སྣ་ཚོགས་ལ་དབང་ཐོབ་ཀྱང་དུས་དབང་གིས་སྦས་ཚུལ་ཁོ་ན་གནང་བ་ལས་གྲུབ་བསྙེས་ཀྱི་སྤྱོད་པ་མི་མཛད་པས་ཉམས་ཁྲིད་མཛད་ན་དེ་འདྲར་དགོས་ཞེས་མཁར་སྤྲུལ་ཤེས་རབ་ཆོས་འཕེལ་སོགས་བཀའ་སློབ་ཡོངས་ལ་དགོས་པའི་དབང་གིས་ཐོག་མཐའ་བར་གསུམ་དུ་གསུངས་སོ། །མཆོག་སྤྲུལ་ཉིད་ཀྱི་ཐུགས་འདུན་ལྟར་རྗེ་ཉིད་ནས་འབའ་མདའ་64

རྣམ་པ་ར་ཐར་བ་སྒྲུབ་རྒྱུད་བསྟན་པ་འི་རྨེ་ཇེས་་རྒྱན་ཐུབ་བསྟན་དགེ་ལེགས་རྒྱ་མཚོས་མཇད་པའི་སྦྱོར་བ་ཡན་ལག་དྲུག་བི་སྒོམ་རིམ། རྟ་མགྲིན་འབྱུང་འདུལ་གཉིས་ཀྱི་མངོན་རྟོགས་སོགས་ཁྲིད་ཡིག་འགའ་ཞིག་གི་བཀླག་ལུང་ཕུལ། འབྲོག་དགེའི་གྲྭ་བཙུན་འགའ་ལ་བླ་མ་ལྔ་བཅུ་པའི་ལྗགས་ཁྲིད་སྩལ།མཆོག་སྤྲུལ་ཉིད་ཀྱི་སྐུ་སྲིང་མཚོ་ཡག་དུས་ཆོས་སུ་གྱུར་བའི་སར་གདན་དྲངས་བ་བཞིན་ཕེབས་ཏེ་ཁྲུས་ཆོག་སོགས་ཐུགས་དམ་སྤྱན་་་་་་་་དམིགས་གནད་སྨིན་གནང་། བཞེད་དོན་ཐམས་ཅད་ཡོངས་སུ་གྲུབ་མཚམས་མཆོག་སྤྲུལ་ཉིད་ལ་ཐོན་ཕྱག་ཞུས་ཏེ། རང་ཡུལ་དུ་ཆིབས་བསྒྱུར་གནང་སྟེ་རྔ་ཡུལ་བརྒྱུད་ནས་རང་གི་གདན་སར་ཕྱག་ཕེབས།ལོ་འདིར་སྤྲུལ་སྐུ་བསྟན་ནོར། བླ་མ་ཨེ་མགོན། ཕུན་ཚོགས་སོགས་བརྒྱད་ལ་ཁང་དམར་ཕུང་ལྔའི་བཤད་ཁྲིད་ཤིན་ཏུ་རྒྱས་པ་ཉིན་མང་པོར་སྩལ། སྟོན་མཇུག་ཏུ་སྦྱོར་དྲུག་པ་སྤྲུལ་ཤེར་གྲགས། འཇིགས་རབ། ཀུན་གསལ་སོགས་ལ་ཟབ་ལམ་རྡོ་རྗེ་ན་ལ་འབྱོར་སྦྱོར་བ་ཡན་ལག་དྲུག་གི་སྔོན་འགྲོའི་ཆོས་བདུན་གྱི་ལྷགས་ཁྲིད་སྩལ།དགུང་གྲངས་ང་དྲུག་པ་གསེར་འཕྱང་ཞེས་པ་མེ་བྱ་ལོའི་ཧོར་ཟླ་་་་་དང་པོའི་ནང་ཆོས་སྐྱབས་ནས་སྐུ་མདུན་དུ་ཞབས་ཕྱི་ཞུས་པའི་ཚེ་ཁོང་གི་ཞལ་ནས། མདང་ངེད་ཀྱི་མནལ་ལམ་དུ་མེ་་ཏོག་སྣ་ཆོགས་ཀྱིས་གང་65

རྣམ་པར་ཐར་བ་སྒྲུབ་རྒྱུད་བསྟན་པ་འི་སྐེ་་ཛེས་རྒྱན།བའི་སྐྱེད་ཚལ་ཡིད་དུ་འོང་བ་ཞིག་ན་གླེགས་བམ་ཁ་ཤས་འདུག་པར་རྨིས་པས་རྗེས་སོར་བཤད་གྲྭའི་གཞི་ཚུགས་པའི་རྟགས་ཡིན་པ་འདྲ་ཞེབསྡོ་གཛ།ངས།ཧོར་ཟླ་དྲུག་པའི་སྨད་དུ་གཅང་ཆེན་གོང་མའི་རྡོ་རྗེ་སློབ་དཔོན་ངག་དབང་དཀོན་མཆོག་བསྟན་པ་དར་རྒྱས་ཀྱིས་ལྗགས་བཀོད་སྩལ་བ་ལྟར་ཡོངས་ཀྱི་དགེ་བའི་བཤེས་གཉེན་ཆེན་པོ་ངག་དབང་བློ་བཟང་ཕྲིན་ལས་མཆོག་བཤད་གྲྭ་རྒྱུན་ཆགས་སུ་འབྱུང་བའི་ཕྱིར་སྔར་ནས་ཕེབས་ཡོད་པའི་དྲུང་ནས་བླ་གྲྭ་ཆེས་མང་བ་དང་ལྷན་དུ་འཇམ་པའི་་་་་་་དབྱངས་ཐུབ་བསྟན་དགེ་ལེགས་རྒྱ་མཚོས་མཇད་པའི་རྟ་མགྲིན་གཞུང་ཁྲིད་ཀྱི་སྟེང་ནས་ལུང་རིགས་ཀྱི་མཐའ་ཆོད་པའི་གསུང་བཤད་རྒྱས་པ་ཉིན་དུ་མར་གནང་བའང་ལེགས་པར་གསན། བཤེས་གཉེན་མཆོག་གི་ཐུགས་བཞེད་ལྟར་རྗེ་ཉིད་ནས་རྟ་ཕྱག་ཁྱུང་གསུམ་གྱི་རྗེས་གནང་སྡོ་༠༥།སྟོན་སྨད་དུ་བཤེས་གཉེན་ཆེན་པོ་རང་ཡུལ་ཏུ་ཆིབས་བསྒྱུར་ལ་ཉེ་བའི་ཚེ་ཕེབས་རྫོང་དུ་རྟ་སོགས་འབུལ་ནོད་གཟབ་ཤིང་། མ་འགྱང་བར་རང་དགོན་དུ་ཕེབས་དགོས་པའི་བསྐུལ་མ་གནང་། ལོ་འདིར་སྦྱོར་སྤྱག་བ་རྟ་མགྲེན། མཆོག་ལྡན་སོགས་བདུན། སྤྲིན་བཟང་ཟླ་བའི་

རྣམ་པ་ར་ཐར་བ་སྒྲུབ་རྒྱུད་བསྟན་པའི་མཛེས་་རྒྱན་སྐབས་ཤིག་བྱམས་བརྩེའི་གཏེར་ཆེན་འབེ་ཙ་བླ་མ་སྐུ་མདུན་དུ་ཕེབས།ནབ་བཟའི་ཆ་རྐྱེན་དུ་འབྲི་ཞིག་ཕུལ་ཏེ་གསུང་གླེང་ཞིབ་རྒྱས་གནང་།ལོ་སྔ་མར་གྱང་སྤྲུལ་རིན་པོ་ཆེའང་དཔལ་དུས་ཀྱི་འཁོར་ལོའི་རྫོགས་རིམ་ཟབ་མོའི་མན་ངག་ནོད་ཕྱིར་རྗེ་ཉིད་ཀྱི་དྲུང་དུ་ཕེབས་པ་ལ་མཐོང་སྒོམ་ཟུང་གི་ཐོག་ནས་དཔལ་ལྡན་ཇོ་ནང་པའི་བྱིན་རླབས་དོན་བརྒྱུད་་་་ཀྱི་མན་ངག་ཟབ་མོ་རྣམས་རྗེན་ཆར་དུ་བྱུང་སྟེ་ཕུལ་བས་རྒྱང་སྤྲུལ་ཉིད་ཀྱང་ཐུགས་ཡིད་ཤིན་དུ་ཚིམ་པའི་རྣམ་པ་མཛད་ཅེས་གྲགས་སོ། །སྦྱོ།ཐཊ་པ།རྨད་བྱུང་ཐུགས་བསྐྱེད་འོད་སྟོང་དྲྭ་བ་ཅན། །སྐྱེ་རྒུའི་ལེགས་བྱས་མཁའ་ལ་འཕགས་པའི་ཚེ། །བྱམས་བརྩེའི་ཚ་ཟེར་འབར་བའི་འོད་རླབས་ཀྱིས། །འགྲོ་བའི་ཕན་བདེའི་པད་ཚལ་ཅི་ཡང་བཞད། །གནས་གསུམ་མཁའ་འགྲོ་འདུ་བའི་ས་འཛིན་རྩེར། །ནང་དུ་ཡང་དག་འཇོག་པའི་སྐལ་བཟང་ཚོགས། །དཔལ་ལྡན་དུས་ཀྱི་འཁོར་ལོའི་ཟབ་ཆོས་ཀྱི། །འཆི་མེད་བདུད་རྩི་སྙིང་གི་བཅུད་དུ་སྤེལ། །67

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ལྔ་བདོའི་འགྲོ་ལ་བརྩེ་བའི་ལྷག་བསམ་གྱིས། །དུས་ཀྱི་ཞུགས་ལ་སྦྱངས་བའི་རྟེན་དག་ཀྱང་། །བྱིན་རླབས་གཟི་འོད་འབར་བའི་གཏེར་ཆེན་པོར། །གསར་དུ་བསྐྲུན་ཞིང་སྤེལ་བ་དབྱར་མཚོ་བཞིན། །རྔ་ཡུལ་གསེར་ལྡན་འཛིན་མའི་སྟོད་སྨད་དུ། །ཞབས་མཐིལ་བཀྲ་ཤིས་རེ་ཁཱ་ཉེར་བཀོད་ནས། །ངེས་གསང་མཛོད་ལ་དབང་འབྱོར་རྣམ་གཉིས་ལས། །ཟབ་གསང་བདུད་རྩིའི་དགའ་སྟོན་ཐོག་མར་རོལ། །མཁྱེན་རབ་རྒྱ་མཚོ་མཚན་བཟང་ཞབས་ཏེ་བསྟན་པའི་སྣང་བྱེད་ཉི་ཟླ་ཟུང་། །སྔ་ཕྱིར་གླིང་འདིའི་ཆོ་ས་ཀྱི་ཁྲི་ལ་ཞབས་སེན་མངོན་པར་དཀོད་པ་ལས། །རིན་འབྱུང་ལ་སོགས་དཀོན་པའི་ཆོས་རྒྱུན་ཇི་སྙེད་བདག་གིས་་མཇད་པ་ཡིས། མཐའ་དབུས་ཀུན་ནས་ངང་གིས་འདུ་བའི་ཐར་འདོད་བྱེ་བའི་རེ་བ་སྐོང་། །མདོར་ན་སྒྲུབ་ལ་གཅིག་ཏུ་གཞོལ་བའི་མཐུས། །ཉམས་དང་རྟོགས་པའི་དཔལ་གྱིས་མངོན་མཐོ་བས །ཆེན་པོའི་སར་སྐྱེས་བསྟན་འཛིན་ཕལ་མོ་ཆེའི །68

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ཀུན་གྱི་མངོན་པར་བཏུད་པའི་གནས་སུ་གྱུར། །ཞེས་དཀྱིལ་འབོར་རྒྱ་མཚོའི་མངའ་བདག་རྗེ་བྱ་བཏང་བ་སངས་རྒྱས་རྡོ་རྗེ་དཔལ་བཟང་པོའི་རྣམ་པར་ཐར་བ་མདོ་ཅམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཛསྐྲུ་ཆུ་བོའི་གསེར་གྱི་ཕྲེང་བ་ཞེས་བྱ་བ་ལས་བསྟན་དགོན་ཉམས་པ་སླར་གསོས་ཤིང་གདུལ་བྱ་རྣམས་ལ་དབང་ལུང་ཁྲིད་གསུམ་གྱི་ཟབ་ཆོས་འདོད་རྒུར་སྩལ་བ་སོགས་བསྟན་པའི་བྱ་བ་རྒྱ་ཆེར་མཛད་པའི་སྐབས་ཏེ་བཞི་བའོ། །

རྣམ་རྟེཔར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ལྔ་བ། དུས་ངན་སྙིགས་མའི་མར་གཤམ་དུའང་ཐབས་ཚུལ་སྣ་ཚོགས་ཀྱི་སྒོ་ནས་འགྲོ་དོན་བསམ་གྱིས་མི་ཁྱབ་པ་མཛད་པའི་སྐབས།ཚོ། དགུང་གྲངས་ང་བདུན་པ་རྣམ་འཕྱང་ཞེས་པ་ས་ཁྱི་ལོར་ཡངས་པའི་རྒྱལ་ཁམས་ལ་སྤྱོད་པའི་སྐྱེ་རྒུ་རྣམས་ལས་ངན་གྱི་བག་ཆསས་མཐུག་པོའི་རྣམ་སྨིན་མི་ཟད་པ་འི་འབྲས་བུ་བཟློག་ཏུ་མེ་ང་པ་ཡིན་གཤིས། ཕན་བདེའི་འབྱུང་གནས་རྒྱལ་བསྟན་རིན་པོ་ཆེའང་ཉམ་རྒྱང་དུ་འགྲོ་བའི་མགོ་བརྩམ་པ་དང་། ཡུལ་ཕྱོགས་གང་སར་དུས་ཟིང་གིས་འཇིག་པ་རྩྭ་ཕུང་ལ་མེ་མཆེད་པ་ལྟར་བྱུང་བས་ཧོར་ཟླ་ལྔ་བའི་སྨད་དུ་ཆོས་སྐྱབས་གཟིམ་ཤག་ཏུ་བོས་ནས་ཁྱེད་ཅག་འཁྲུལ་འཁོར་གོང་འོག་དག་ཆོས་མཚམས་ཀྱི་མཇུག་ཏུ་སླེབ་ལ་ཉེ་བ་་ཡིན་ཀྱང་། ད་ལྟ་དམག་འཁྲུགས་ཀྱིས་འཇིགས་ཉེན་ཡོད་སྟབས་དེ་ལས་གཡོལ་་་་་་་་་་༵བས་བྱས་ན་དགེ་མཚན་ཆེ་བ་འདུག་རྨ་ས་མྱུར་དུ་རང་ཅས་དངོ་ན་སློབ་

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།—རྣམས་ཡུལ་ཕྱོགས་གཞན་ལ་ཆས་དགོས་ཞེས་ཞལ་བཀོད་ལྷུ་ཐིངས་བ་སྩལ།འབྱུང་འགྱུར་སྒྲིབས་མེད་དུ་གཟིགས་པའི་གསུང་བཞིན་འཕྲལ་དུ་རྒྱ་དམག་ཐོན་ཏེ། ཁོང་དཔོན་སློབ་ཀྱི་ཐོག་མེ་མདའི་མདེའུ་སེར་དྲག་ལྟར་བརྒྱབ་ཀྱང་ཁོང་གི་ཐུགས་རྗེས་སུ་ལའང་ཉེས་སྐྱོན་མ་བྱུང་ཞིང་།བྲག་ཆེན་བརྒྱུད་འཛིའི་ནགས་རྫིག་མའི་ཁར་ཞག་མལ་མཛད། ཁོང་དང་མཉམ་དུ་བྲོས་བྱོལ་དུ་འགྲོ་བ་རྣམས་ཐུགས་རྗེ་ནུས་མཐུ་བསམ་གྱིས་མི་ཁྱབ་པའི་ཚུལ་ལ་དད་གུས་འགྱུར་བ་མེད་པ་ཐོབ་ཚུལ་དེ་ཡང་བཞི་བརྒྱ་པ་ལས། རླབས་ཆེན་ཡིད་ཅན་དེ་ལ་ནི། །འདི་ནའང་གནོད་པ་ཡོད་མིན་ཏེ།།དེས་ན་དེ་ལ་སྲིད་པ་དང་།།མྱ་ངན་འདས་ལ་ཁྱད་པར་མེད། །ཅེས་གསུངས་པ་ལྟར་འཇིགས་པ་མཐའ་དག་ལས་རྣམ་པར་གྲོལ་བའི་རླབས་པོ་ཆེའི་ཡིད་ཅན་ཡིན་པས་འཇིགས་པ་དེ་ལྟ་བུའི་གླགས་མི་རྙེད་པའི་གདེངས་ཐོབ་པ་ཡིན་ནོ། །དེ་ནས་མ་འཛིའི་ཁར་ཞག་ཤས་བཞུགས་ཤིང་ཚོ་བའི་སྤྱི་སྲུང་དུ་བསྐང་གསོལ་གྱི་དབུ་བཞུགས་མཛད། མ་འགྱང་བར་ཞབས་ཕྱི་འགས་ཆིབས་སྐྱེལ་དང་བསྟུན་མདོས་ཚང་རུ་ཡོད་པའི་ཟུར་དུ་གཟིམ་སྦིས་ཕུབས་ཏེ་ཐུགས་དམ་ཆགས་མེད་མཛད། དེ་ཡང་ཇི་སྐད་དུ། རྒྱལ་སྲས་ཞི་བ་ལྷས། སྐལ་ལྡན་ཟླ་འོད་ཙནྡན་གྱིས་བསིལ་བའི ཡངས་པའི་ཊྭཱཾ་

རྣམ་པ་རི་་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།ལེབ་ཁང་བཟང་ཉམས་དགའ་བར། །དགྲ་མེད་ཞི་བའི་ནགས་ཀླུང་གཡོབ་པ་ཡིས། །གཞན་ལ་ཕན་དོན་སེམས་ཤིང་འཆག་པར་བྱེད། །ཅེས་གསུངས་པ་ལྟར་དབེན་པའི་རི་སུལ་དགེ་རྩེའི་གནས་ཀྱི་སྒྲུབ་ཕུག་ཏུ་རིམ་གྱིས་ཕེབས་ཏེ་རྗེས་འཇུག་སྐལ་ལྡན་རྣམས་ཀྱི་མིག་ལྟོས་ཕྱིར་འཚོ་བ་དཀའ་ཐུབ་ཙམ་ལའང་མི་རེ་བར་འདི་སྣང་ཆོས་བརྒྱད་ཀྱི་འཁྲི་བ་རྦད་ཀྱིས་བཅད་ནས་གསང་ཆེན་ཟབ་མོའི་ཉམས་ལེན་གྱི་གནད་མ་ལུས་པ་བྱང་ཆུབ་ཀྱི་སེམས་རིན་པོ་ཆེའི་ཁོང་དུ་དྲིལ་ཏེ་ཉམས་བཞེས་ལ་དྲག་ཏུ་བརྩོན།སྟོན་ཁར་འཇིགས་རབ་སྐུ་དྲུང་དུ་བཅར་ཏེ། ཕ་དང་རྐར་ཁོ་ཁྲི་མོན་དུ་ཆུད་པ་ལ་ཐུགས་བརྟག་ཞུས་པར། ཕ་རང་ཡུལ་དུ་བདེ་འབྱོར་མི་ནུས། ནག་པོ་ཆེན་པོའི་བསྐངས་གསོལ་ཞིག་བྱས་ན་རྐར་ཁོ་བདེ་བླག་ངང་རང་ཡུལ་དུ་སླེབ་ཐུབ་ངེས་ཡིན་ཞེས་ལྐོག་གྱུར་གྱི་གནས་མངོན་ སུམ་ དུ་ གཟིགས་ པའི་ འགྱུར་ མེད་ རྡོ་ རྗེའི་ ལུང་གིས་ དབུགས་ དབྱུངས། དགུན་ ཐོག་ དེ་ གར་ བཞུགས་ཤིང་ ཐུགས་ དམ་ འཕེལ་ བའི་ངོས་ ནས་ ཐུན་ མཚམས་ སུ་ ཉེ་གནས་སངས་རྒྱམ་དང་། འཇིགས་དབང་ཟུང་ལ་དགེ་བའི་བཤེས་གཉེན་ ཆེན་ པོ་ ངག་ དབང་ ཚོགས་ གཉིས་ རྒྱ་ མཚོས་ མཛད་72

རྣམ་པ་ར་ཐར་བ་སྒྲུ་བ་རྒྱུད་བསྟན་པ་འེ་མཛེས་རྒྱན།པའི་བློ་སྦྱོང་དོན་བདུན་མའི་འགྲེལ་བ་བྱང་ཆུབ་ལམ་གྱི་གསལ་བྱེད་སྟེང་ནས་ཚིག་གི་ན་ཡམ་ཙམ་དུ་མ་སོང་བའི་ཞིབ་ཁྲིད་གནང་སྟེ་ཤར་བསྒོམ་བྱེད་དུ་བཅུགཕྱོགས་ཡར་མར་ནས་དད་ལྡན་སེར་སྐྱ་མང་པོ་མཇལ་དུ་འོང་བ་རྣམས་ལ་ཕྱག་དབང་དང་འདོད་ཆོས་སོགས་ཀྱིས་ཚིམ་པར་མཛད།དགུང་གྲངས་ང་བརྒྱད་པ་སྒྱུར་བྱེད་ཅེས་པ་ས་ཕག་ལོའི་དཔྱིད་ཐོག་ཏུ་ཤོས་རྒབ་གྲོང་གི་ཉེ་འཁོར་ནགས་གསེབ་ཅིག་ཏུ་ཤིང་གིས་ཕུབས་པའི་སྤྱིལ་བུ་ལ་གནས་བྱས་ཏེ་ཐུགས་དམ་ཟབ་མོའི་ཉམས་བཞེས་ལ་གཞོལ། ཐུན་གསེང་སོགས་སྟབས་ནམ་འགྲིག་ལ་མཁན་སྐལ་བཟང་ཐར་དང་།སྤྲུལ་བསོད་ནམས་སྟོབས་སོགས་དོན་གཉེར་ཅན་འགའ་ལ་བློ་སྦྱོང་དོན་བདུན་མའི་བཤད་པ་ཞེབ་རྒྱས་སོགས་ཀྱིས་དུས་འདའ་བར་མཇད། ཧོར་ཟླ་བརྒྱད་པའི་ནང་ཅམ་ནས་ཡུལ་གྲུ་ཐམས་ཅད་དམག་གེ་དཔུང་ཤེད་ཀྱིས་རང་གིར་བཟུང་ཞིང་སྙིགས་མར་སྤྱོད་པའི་དུས་ཀྱི་རྣམ་འགྱུར་གསལ་བར་སྟོན་པའི་དབང་གིས་སྐུ་དངོས་ཀྱི་གདུལ་བྱ་རྫོགས་པའི་བསྟན་འཛིན་ཕལ་མོ་ཆེ་དགོངས་པ་གཞན་དུ་གཏད་པའི་མཚམས་སུ་སླེབས་གཤིས་རྗེ་ཉིད་ཀྱིས་ཀྱང་དག་པའི་ཞིང་ཁམས་སུ་སྒྱུ་འཕྲུལ་གྱི་རྩེ་དགས་རོལ་ན་དགེ་མཚན་ཆེ་བར་དགོངས་ཧཱ།

རྣམ་པར་ཐར་བ་སྒྲུབ་རྒྱུད་བསྟན་པའི་མ་ངེས་་རྒྱན་ཉེ་གནས་ཟུང་ལ་ད་ལྟ་ཁོ་བོ་འདུག་ཀྱང་བསྟན་འགྲོ་ལ་ཕན་སླེབས་ཆེ་བ་འབྱུང་བའི་སྐབས་མེད་པས་བསམ་བཞིནཚོ་དག་པའི་ཞིང་དུ་འབྱོན་པ་ལས་ཐ་མལ་བའི་ཚུལ་གྱི་བསྙུན་གཞི་མེད་ཚུལ། རང་ལོ་བཅུ་་གཉིས་སོན་པ་ནས་བྱང་ཆུབ་ཀྱི་སེམས་རིན་པོ་ཆེ་ཟབ་གསང་ལམ་དང་འབྲེལ་བའི་ཉམས་ལེན་གྱི་གཙོ་བོར་བཟུང་སྟེ་བསྒོམས་པའི་སྟོབས་ཀྱིས་ད་ལྟ་ཁོ་བོའི་ལུས་ངག་ཡིད་གསུམ་འཕགས་མཆོག་ཕྱག་ན་པདྨོའི་སྐུ་གསུང་ཐུགས་རྣམ་པར་དག་པའི་སྣང་བ་ཁོ་ན་ལས་ཐ་མལ་གྱི་སྣང་བ་མེད་པས་ཁྱེད་ཚོས་བལྟས་ན་ཅི་འདྲ་འདུག ལོ་གསུམ་གྱི་སྔོན་རོལ་ནས་མཉམ་བཞག་འོད་གསལ་ལ་འབྱམས་པའི་སྐབས་དག་ཏུ་ཤར་ཕྱོགས་ཀྱི་ཞིང་ཁམས་རྣམ་པར་དག་པ་སྣོད་བཅུད་ཐམས་ཅད་དྭངས་གསལ་ཨིནྡྲ་ནི་ལ་ལྟར་ཁ་དོག་སྔོན་པོ་ཤས་ཆེ་བའི་རྣམ་པ་ལམ་ལམ་སྣང་་་་་་་་་འདུག་པས་མངོན་པར་དགའ་བའི་ཞིང་དུ་སྐྱེ་བའི་མཚན་མ་ཡིན་ཚུལ།རྡོ་གྲུབ་རིན་པོ་ཆེ་ལ་དམ་རྫས་མྱོང་གྲོལ་གྱི་སྒོ་ནས་བྱེ་མའི་གྲངས་ཀྱི་འགྲོ་བ་འདྲེན་པའི་ལུང་བསྟན་བྱུང་བ་ལྟར་ཁོ་བོའི་ཉེ་སྔོན་ཕབས་པའི་དམ་རྫས་མྱོང་གྲོལ་དེ་ལའང་རིན་པོ་ཆེའི་དམ་རྫས་མང་དུ་ཡོད་གཤིས་སེམས་ཅན་སུ་ཞིག་གིས་ལྕེ་ལ་མྱོང་བ་ཙམ་གྱིས་ངན་སོང་གི་སྐྱེ་སྒོ་ཆོད་པར་ཐེ་ཚོམ་མེད་ཅེས་གསུངས་ནས་ཞིང་བརྗེ་བར་ཐག་བཅད་74

རྣམ་པར་ཐར་བ་སྒྲུབ་རྒྱུད་བ྅་ན་པའི་མ་ཇེས་རྒྱན།དེ།ཤོས་རྒབ་གྲོང་ལས་སྐྱེ་བོའི་འདུ་འགོད་ཅུང་དབེན་པའི་སྤྲུལ་བསོད་ནམས་སྟོབས་ཀྱི་གཟིམ་སྤྱིལ་དུ་སྤར་ཞིང་།དེ་ནུབ་དག་ཞིང་དུ་དགོངས་པ་གཏད་པའི་ཚེ་གློ་བུར་དུ་གཞོན་ནུ་མ་མཛེས་སྡུག་ལྟ་བའི་ཆོག་མི་ཤེས་པ་ཞིག་ལྷགས་པའི་ངག་ནས་ཁྱེད་ཀྱི་སྐུ་དངོས་ཀྱི་གདུལ་བྱ་མ་རྫོགས་པས་ད་དུང་བཞུགས་དང་དུས་མཐར་བསྟན་འགྲོ་ལ་ཕན་པ་རྒྱ་ཆེར་འབྱུང་ངེས་ཞེས་ལུང་བསྟན་པའི་མུར་གཉུག་མ་འོད་གསལ་གྱི་་་་་་་་དབྱིངས་ལས་ལྷར་ལྡང་ངོ་། །ཕྱི་ཉིན་ཉེ་གནས་དག་གིས་བླ་མ་གྲོང་རྶཱ་་བར་ཐག་བཅད་ནས་དལ་འགྲོས་ཀྱིས་གཟིམ་ཤག་གི་སྒོར་སླེབས་པའི་ཚེ་ཁོང་གི་ནང་ནས་བོས་ཏེ། མདང་ནུབ་དག་ཞིང་དུ་དགོངས་པ་གཏད་པའི་ཚེ་བུད་མེད་མཛེས་མ་ཞིག་གིས་ད་དུང་བཞུགས་དགོས་པའི་ལུང་བསྟན་གནང་ཞིང་དེ་ཡང་རྗེ་བཙུན་སྒྲོལ་མ་ཡིན་པས་གསུང་ལ་རྣམ་པ་ཀུན་དུ་བསླུ་བ་མི་སྲིད་ཅེས་གསུངས་པས་དྲུང་འཁེསད་པ་དག་དགའ་སྤྲོ་ཚད་ལས་འདས་པ་བྱུང་། ཟླ་སྨད་དུ་རྨིས་ཀི་ཡངས་དང་།རྩིས་ཀྱི་ར་སྡེའི་ནང་ཤིང་གི་སྤྱིལ་བུ་གསར་དུ་ཕུབས་ཏེ་ཟླ་གསུམ་དུ་ཐུགས་དམ་ཆགས་མེད་ངོས་སྐུ་སྲིང་དུས་ཆོས་སུ་གྱུར་བའི་རུས་པ་མེ་མཆོད་དང་རུས་སྦྱོང་མཛད།དེར་སྒྲོན་མ་སྐུ་མདུན་དུ་འོངས་བར་གླེང་མོལ་མ་བྱས་པའི་སྔོན་རོལ་ནས་རོང་ཆོས་ཀྱིས་མར་བསྐུར་བ་དེ་སྒྲིབས་མེད་སྟེ་

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།གཟིགས་པའི་དྲི་རྨེད་སོགས་ཀྱིས་ཁོརངའཇིགསཞུམཔབྱུང ཝ་ཝདགུང་གྲངས་ང་དགུ་པ་ཀུན་ལྔན་ཞེས་པ་ལྕགས་བྱིའི་ལོའི་ཧོར་ཟླ་དང་པོའི་ནང་གསང་སྟབས་ཀྱིས་སྙིགས་ཆུང་ཕུག་པ་ར་རེ་ཞེང།་བཞུགས།གསུམ་ང་འི་ཡར་ཆེས་ལ་སྔར་སྐུ་སྲིང་གིས་ཁྱིམ་སོ་འཛིན་པ་འི་ཐོས་ཆང་ཞེས་པའི་གཞེས་སྐར་གསང་སྟབས་ཀྱིས་ཕེབས་ཏེ། ཐུགས་དམ་ཟབ་་མོའི་ཉམ།ས་བཞེས་ལ་གཅིག་ཏུ་གཞོལ་བས་ཁང་པའི་བར་ཁྱ3།ས་སུ་་་་་སྔད་་མེད་ང་འི་མེ་ཏོག་དསྨུ།ར་སེར་འདབ་མ་་ཤིན་དུ་མང་བ་ཞིག་གསར་་དུ་སྐྱེས་པའི་དགེ་མཚན་བྱུང་། ཐུན་མཚམས་སུ་སྐུ་སྲིང་གི་རུས་ཕྱེ་སཱ་ཙྪ་་བཏབ་པ་སོགས་ཐུན་མོང་དང་ཐུན་མོང་མ་ཡིན་པའི་བས་གས་སྦྱངས་ལ་བརྩོན། བར་སྐབས་ཤིག་ཐོས་གིས་པོ་ཁྲི་མོན་དུ་ཚེ་དུས་བྱས་པའི་ཚུ་སྨུ་ལྐོག་གྱུར་མངོན་སུམ་དུ་གཟིགས་པ་འི་བས།འ་མཆིད་སྩལ་། དེར་བཞུགས་རིང་རྒྱལ་སྲས་བདག་ཉིད་ཆེན་པོ་རྣམས་ཀྱི་མཆོད་པ་ཕུལ་བ་བཞིན་བྱ་སྙམ་ང་འི་འཕེན་པ་བཏང་སྟེ་མཚན་ཐུབ་པའི་རྐོང་བུ་ཞུན་མར་གྱིས་བལྟམས་པའི་སྒྲོན་མེ་འཕགས་པ་བཟང་པོ་སྤྱོད་པའི་སྨོན་ལམ་དང་༢བྲེལ་ནས་བསྟན་འགྲོའི་བདེ་ཐབས་འབའ་ཞེག་སྙེ་པ་དགོངས་པའི་ཐུགས་་བསྐྱེད་རླབས་པོ་ཆེའི་སྒོ་ནས་མཚམ་ས་སྦྱར་བས་ཉིན་ཞག་་སྤྱར་བཞི་ཐུབ་པ་སོགས་ངོ་མ།ཚར་བའི་ལྟས་བཟང་གུ་་མ་དུས་སུ་བྱུང་།

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ཡར་ཕེབས་ཁར་བག་ལེབ་སོགས་བྱས་ཏེ་གསོལ་སྟོན་མཚོན་ཙམ་གྱི་ཐོག་ཉེ་འཁོར་རྣམས་ལ་ཐུགས་མཉེས་པའི་གསུང་གླེང་མང་དུ་་་་་་་་་་གནང་བའི་མཇུག་ཏུ་དགེ་སྡིག་སྤང་བླང་ལས་འཕྲོས་པའི་བསླབ་འདོམས་གནད་དུ་དྲིལ་བ་སྩལ།སྐབས་འདི་ཙམ་ན་དུས་ཀྱི་འཕོ་འགྱུར་ཆེན་པོ་བྱུང་བའི་དབང་གིས་ཆོས་བཞིན་སྤྱོད་པའི་སྐྱེ་བོ་ཕལ་མོ་ཆེ་ཉམས་ཉེས་ཤིང་མིང་གི་ལྷག་མར་གྱུར་པའི་དུས་སུ་གཏུགས་ནའང་དམ་པ་ཁོང་ནི་རྒྱལ་པོའི་ཆད་པའི་ལས་ཀྱི་འཇིགས་པས་ཁྲི་མོན་དུ་གནས་འཆའ་དགོས་པ་ལྟ་ཅི། ཐ་ན་ཚོགས་འདུ་ཙམ་ལའང་ཕེབས་དགོས་མ་བྱུང་ཞིང་། སྙིགས་དུས་ཀྱི་་སྐྱེ་བོའི་བྱ་སྤྱོད་གང་གིས་ཀྱང་གཡོ་བ་མེད་པར་དུས་ཚེས་དགེ་བའི་ཉིན་རང་ཡུལ་དུ་ཕེབས། བགས་སྐུསྣ་ཚང་གི་ཁང་ཆུང་ཞིག་ལ་གནས་མལ་བྱས་ཏེ་རྒྱུན་གྱི་རྣལ་འབྱོར་ཆགས་མེད་མཛད། ཉིན་གཅིག་མཚན་ལྡན་སྐུ་དྲུང་དུ་བཅར་ཏེ་། ཁྱེད་འཆི་བ་ལ་རང་དབང་ཐོབ་པའི་རྣལ་འབྱོར་བ་ཡིན་པས་སྔར་ནས་གཟུགས་སྐུའི་སྤྲོས་པ་དོར་ན་ལེགས་ལམ་ཆེ་བ་ལས་དུས་ངན་སྙིགས་མའི་མར་གཤམ་འདིར་སྟེང་གི་བཀོད་ཁྱབ་ཀྱིས་ངེད་ཅག་ཁྱེད་ལ་སྒྲོ་བསྐུར་སོགས་ཡ་ང་བའི་ལས་བསགས་པར་བྱེད་དུ་བཅུག་པའམ་ཁྲི་མོན་དུ་གནས་འཆའ་དགོས་པ་གང་རུང་འབྱུང་77

རྣམ་པ་ར་ཐར་བ་སྒྲུབ་རྒྱུད་བསྟན་པ་རི་ས་་རེས་་རྒྱན་ངེས་ཡིན་ཞེས་སྡུག་ཡུས་ཀྱི་ཚོར་བ་སྙིང་ལ་མདའ་བསྣུན་པ་དང་་་་་་་་་་་་་མཚུངས་པས་མཆི་མའི་ཆར་རྒྱུན་གྱིས་བཞིན་རས་རླན་པར་གྱུར་བའི་ཚེ།ཁོང་གི་ཞལ་འཛུམ་བག་དང་བཅས་ཏེ་སྔ་སོར་རྒྱལ་ཡུམ་སྒྲོལ་མའི་ལུང་བསྟན་དུ་ཁོ་བོ་རེ་ཞིག་བཞུགས་ན་ཁྲི་མོན་དུ་འགྲོ་མི་དགོས་པད་་བསྟན་འགྲོའི་དོན་དུ་འགྱུར་བར་གསུངས་བས་བདག་ཉིད་ཆེན་པོ་དག་གི་མཛད་པ་ནི་གདུལ་བྱའི་སྐལ་བ་ཁོ་ན་ལ་ལྟོས་ཚུལ་དང་། ཁྱེད་ཅག་གི་སྣོད་དང་བཅའ་ལག་རྣམས་ཉར་ཚགས་གྱིས་དང་རྗེས་སུ་འབྲུ་རིགས་སྣོད་ཀྱིས་མ་ཆུད་པར་གོས་སོགས་ཀྱི་ནང་དུ་བྱུག་དགོས་བྱུང་བའང་འབྱུང་སྲིད་ཅེས་གསུངས་ཏེ། ཡིད་གསོས་ཀྱི་བསླབ་བྱ་སྒོ་དུ་མ་ནས་ཕེབས། ཚུལ་དེ་ནི་མདོ་རྒྱན་ལས། སེམས་ཅན་ཀུན་གྱི་བྱ་བ་ལ། །་3ཁྱོད་ནི་དུས་ལས་མི་འདའ་བས། །མཛད་པ་རྟག་ཏུ་དོན་མངའ་བ མི་བསྙེལ་ཁྱོད་ལ་ཕྱག་འཚལ་ལོ། །ཞེས་གསུངས་པ་ལྟར་རོ། །ལོ་མཇུག་ཏུ་འགོ་བྱེད་མི་སྣ་འགས་ཁོང་གི་དགོངས་པ་དང་བསྟུན་འབེ་ཙའི་ཁང་སྟེང་དུ་སྤར་ཏེ་ཐུགས་བག་ཕབ་པའི་ངང་རྒྱུན་གྱི་ཉམས་བཞེས་ལ་གཞོལ། སྐབས་ཤིག་འགོ་བླ་སྐུ་མཆེད་ཡང་སྐུ་ཚེའི་འདུ་བྱེད་རྫོགས་པར་འབྲི་ཞིག་ཡོད་པ་དེ་འགོ་བྱེད་དག་གིས་ཁོང་ལ་འབུལ་དཱིར་ཐུགས་དམ་སྤྱན་དམིགས་རྒྱ་ཆེར་མཛད། ཉིན་གཅིག་ཕུན་ཚོགས་

རྣམ་པ་ར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།སྐུ་མདུན་དུ་འཁོད་པའི་ཚེ།ཁོང་གི་ཞལ་ནས།འགོ་བླ་བདེ་བ་ཅན་དུ་སྐྱེ་བར་ཤིན་ཏུ་རིགས་མོད། འོན་ཀྱང་ཁོ་བོའི་ཉམས་དང་འོད་གསལ་འདྲེས་པའི་སྣང་བ་ལ་བླ་མ་བློ་གྲགས་དེ་དགེ་སྦྱོང་རྣམ་པར་དག་པའི་ཆ་སྤྱད་ཀྱིས་འོངས་ཏེ། ཁྱེད་ཀྱི་ཐུགས་བསྐྱེད་སྨོན་ལམ་ཟབ་མོའི་མཐུ་ལས་ངེད་ཅག་སྐུ་མཆེད་དགའ་ལྡན་ཡིདེ་དགའ་ཆོས་འཛིན་དུ་རྒྱལ་བ་མི་ཕམ་པའི་ཞབས་དྲུང་དུ་སྐྱེས་ནས་དམ་པའི་ཆོས་ཀྱི་དགའ་སྟོན་ལ་རོལ་བཞིན་མཆིས་ཞེས་ངེད་རང་ལ་བསྙེན་བཀུར་གྱི་ཚུལ་དུ་མེ་ཏོག་གཏོར་བཞིན། ཁྱོད་ནི་མ་དང་ཁྱོད་ནི་ཕ་སྟེ་ཁྱོད་ནི་འགྲོ་བའི་བླ་མ་ཁྱོད་ནི་གཉེན་དང་གྲོགས་བཟང་ཡང་། །ཞེས་སོགས་ནས། ཁྱོད་ནི་དམན་པ་རྣམས་ཀྱི་མགོན་དང་ཡིད་བཞིན་ནོར་བུ་རྒྱལ་བའི་དབང་པོ་ཁྱོད་ལ་བདག་སྐྱབས་མཆི། །ཞེས་པའི་ཚིག་གིས་དུས་དུས་སུ་བསྔགས་བརྗོད་ཀྱི་རོལ་མོ་འབྲོལ་དུ་བྱུང་བའི་བཀའ་མཆིད་སྩལ། དེ་ཡང་གཏེར་ཆེན་པདྨ་ཚེ་དབང་མཆོག་གིས་རྗེ་བཙུན་བྱམས་པའི་ཟློས་གར་དུ་བསྔགས་པ་དེ་དོན་ལ་གནས་པའི་རྟགས་སུ་འཁུམས་སོ། །༈ དགུང་གྲངས་དྲུག་ཅུ་པ་འཕར་བ་ཞེས་པ་ལྕགས་གླང་31ར་རྒྱལ་བསྟན་སྤྲིན་བར་གྱི་ཉི་ཞུར་ཙམ་བྱུང་བ་ནས་བསྟན་པ་ཁོ་ན་ཐུགས་ལ་བཅིངས་ཏེ་སྙིགས་མའི་འགྲོ་ལ་རྒྱལ་བ་གཞན་ལས་ཐུགས་བསྐྱེད་དང་79

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན་སྨོན་ལམ་གྱི་མཐུ་རླབས་པོ་ཆེ་མངོན་དུ་གྱུར་བའི་སྨན་གྱི་བླ་བདེ་བར་གཤེགས་པ་མཆེད་བརྒྱད་ཀྱི་ཆོ་ག་པཎ་ཆེན་བློ་བཟང་ཆོས་རྒྱན་གྱིས་མཛད་པ་དེ་ཐུགས་དམ་གྱི་མཐིལ་དུ་བཟུང་སྟེ་ཕྱག་མཆོད་དང་བཟླས་བརྗོད་འཆག་མེད་མཛད་པས་སྨན་བླའི་སྒྲུབ་གཏོར་འོད་ཕུང་གི་རྣམ་པར་གྱུར་ཞིང་སྐབས་སྐབས་སུ་བདུད་རྩི་བབས་པ་དང་། རྣམ་ལྔའི་ཞལ་ཟས་ལས་མེ་ཏོག་དཀར་སེར་དམར་ལྗང་མང་དུ་འཁྲུངས་པ་སོཊ་་་དགེ་མཚན་ཁྱད་པར་བ་དུ་མ་བྱུང་ཞིང་། དེ་དང་དུས་མཚུངས་ཡུལ་ཁམས་ཐམས་ཅད་དུ་མུ་གེའི་བསྐལ་བ་ཡ་ང་བ་སོགས་དུས་ཀྱི་རྒུད་པ་མཐའ་དག་ཁད་ཀྱིས་ཞི་བ་བྱུང་ངོ། །དེ་སྐབས་མཁན་སྐལ་བཟང་ཐར་ཁྲི་མོན་གྱི་བཅད་རྒྱ་ལས་གྲོལ་བས་ཁོང་གིས་སྐུ་མདུན་དུ་འོང་དགོས་པའི་བསྐུལ་མ་གནང་བ་ལྟར་མཇལ་ཁ་ཞུས་པར། ཁྱེད་རང་ཁྲིམས་ར་ནས་གློད་གྲོལ་བྱུང་བ་ལ་སྤྲོ་བ་ཆེ་ཚུལ་དང་། ད་ལྟ་བསྟན་པ་ལ་ཉམས་འགྲིབ་ཆེན་པོ་ཐེབས་པའི་རྐྱེན་གྱིས་ཉིད་ལ་ཡིག་ཆ་སོགས་རྟེན་གང་ཡང་ལྷག་མེད་སྟབས་འདི་ནས་་་་་ཀུན་མཁྱེན་ཀློང་ཆེན་རབ་འབྱམས་ཀྱི་གསེར་སྐུ་དང་སྨན་མདོ་བརྒྱད་བརྒྱ་བ་དག་པའི་ཞིང་མཆོག་མའི་ཡི་གེ། དམ་རྫས་མྱོང་གྲོལ་རྣམས་ཁྱེད་ལ་རྟེན་སྐལ་དུ་བསྩལ་བ་ཡིན་པའི་རྒྱུ་མཚན། ངེད་ཀྱིས་བསྟན་80

རྣམ་པར་ཐར་བ་སྒྲུབ་རྒྱུད་བསྙན་པའི་མཛེསརྒྱན།འགྲོའི་རྒུད་པ་སེལ་ཐབས་ཁོ་ན་ལ་དམིགས་ནས་དག་པའི་ཞིང་མཆོག་མ་བློ་ལ་མང་དུ་བསྐྱར་བ་ལྟར་ཁྱེད་ཀྱིས་ཀྱང་དེ་བཞིན་མཛད་ན་བསྟན་འགྲོ་ལ་ཕན་སླེབས་ཆེ་བ་རེ་འབྱུང་སྲིད་ཅིང་། ཁོ་བོའི་བཟླས་བརྗོད་སོགས་རྣམ་པར་དཀར་བའི་ལས་གང་བྱས་ཐམས་ཅད་ཕྱི་མ་ལས་ཚེ་་་་་འདིའི་བདེ་ཐབས་སུ་དམིགས་མ་མྱོང་བ་དང་། དེ་ལས་ཀྱང་གཞན་དོན་འབའ་ཞིག་དམིགས་པ་ལས་རང་དོན་དམིགས་པ་མེད་པའི་ཚུལ་ཐུཊ་མཉེས་པའི་གསུང་གླེང་གནང་ཚེ་མཁན་པོ་ཚང་ཧ་ལས་པ་བྱུང་སྟེ་ཡི་གེ་དྲུག་མའི་རིག་སྔགས་དུང་རེ་ངག་ཐོག་ནས་བཟླ་བར་ཁས་ལེན་བྱས།ཕྱིས་སུ་ཞལ་གདམས་དེ་ནམ་དྲན་ཚེ་དད་པ་དབང་མེད་དུ་སྐྱེ་བའི་གྲོགས་བདག་རྐྱེན་ལྟ་བུ་བྱུང་ཞེས་ཉིས་སྟོང་བཞིའི་ལོར་ཁོང་གིས་ཕུན་ཚོགས་ལ་གླེང་མོལ་བྱས་པའི་སྐབས་སུ་བྱུང་བ་ལྟར་བྲིས་པ་ཡིན་ཞིང་།དེ་ཡང་རྒྱལ་ཚབ་མི་ཕམ་པས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་གསུངས་པ་ལྟར་གཞན་དོན་དུ་བླ་མེད་བྱང་ཆུབ་བསྒྲུབ་པ་ཡིན་པས་ཆེད་དུ་བྱ་བ་གྲུབ་ནས་ཀྱང་མཛད་པ་ཐམས་ཅད་ནི་གཞན་དོན་ལས་མ་འདས་པ་དང་། མདོ་རྒྱན་ལས་ཀྱང་། དེ་ལྟར་བདག་བས་གཞན་དོན་མཆོག་འདུ་ཤེས། །རང་གི་དོན་གང་གཞན་གྱི་དོན་གང་ཡིན། །ཞེས་བྱང་ཆུབ་སེམས་དཔའི་81

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།གནས་སྐབས་སུ་གཞན་དོན་ཁོ་ན་ལས་རང་དོན་སྒྲུབ་པ་མེད་པའི་ཚུལ་གསུངས་པ་ལྟར་མཛད་པ་ཡིན་ནོ། །དགུང་གྲངས་རེ་གཅིག་པ་ཆུ་སྟག་ལའང་སྔར་བཞིན་དུས་ཀྱི་རྒུད་པ་སེལ་ཐབས་ཁོ་ནར་དམིགས་ཏེ་སྨན་ཆོག་ལ་བརྩོན་པ་ཆེར་བསྐྱེད་མཛད་པས་ཡུལ་འདིར་རྒྱུ་འགྲུལ་བྱེད་པའི་སྐྱེ་བོ་མི་སྲུན་པ་དག་གིས་ཀྱང་ཞལ་མཇལ་བ་ཙམ་གྱིས་བློ་སྣ་འགྱུར་ཞིང་གནོད་པའི་སྦྱོར་བ་དོར་ཞིང་། ཡུལ་གྱི་འགོ་བྱེད་མི་སྣ་དང་སེར་སྐྱ་ཡོངས་ནས་གསོལ་ཟས་དང་ཆུ་ཤིང་སོགས་འཚོ་བའི་མཐུན་རྐྱེན་གང་འོས་དུས་ཐོག་ཏུ་སྦྱར་རོ། །དགུང་གྲངས་རེ་གཉིས་པ་ཆུ་ཡོའི་ལོའི་དབྱར་ཐོག་ཏུ་སྐྱབས་མགོན་མཚན་བཟང་རིན་པོ་ཆེ་ཟབ་ཆོས་སྒོ་སྐྱེལ་དུ་ཕེབས་ཀྱང་དུས་དབང་གིས་མ་འཛོམ་པར་གསོལ་སྟོན་གྱི་ཐོག་ཐུགས་ནང་གཤིན་པའི་གསུང་གླེང་མང་དུ་འཕེལ་བ་བྱུང་ཞིང་།ཆས་ཁར་ཕེབས་རྫོང་བསྟར་ཏེ་འབྲལ་མི་ཕོད་ངང་ཆིབས་སྐྱེལ་ཞུས།དགུང་གྲངས་རེ་གསུམ་པ་ཤིང་འབྲུག་ལོར་ཁོང་ལ་དད་འདུན་ཆེ་བའི་སྟན་ལོ་དང་མགོན་ཚང་ཆོས་ལྡན་གཉིས་ཚ་རྟིང་དུ་མཇལ་ཁ་ཞུས་པར་དུས་ཀྱི་འཕོ་འགྱུར་ལས་བརྩམ་པའི་གསུང་མཆིད་མང་གནང་དུ་བའི་མཐར་གསོལ་བའི་རིགས་དུ་མ་སྐུ་མདུན་དུ་ཕུལ་བར་སྐུ་ལ་འཕྲོད་82

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།འཇུག་ཀྱི་རིགས་འགའ་རེ་ཙམ་ལས་ཕོན་ཆེ་བ་ཕྱིར་སློག་སྟེ་འཕྲལ་ཕུག་གཉིས་གར་སྨན་པའི་བསླབ་འདམས་གནང་།དགུང་གྲངས་རེ་བཞི་པ་ཤིང་སྤྲུལ་ལ་སྐུ་མཚམས་དམ་པོར་ཡུན་རིང་བཞུགས་ཤིང་།ཐུན་མཚམས་ཤིག་ཏུ་སྟན་ལོ་སྐུ་དྲུང་དུ་བཅར་ཆོག་པའི་དགོངས་ཁྲོལ་བྱུང་བ་ལྟར་ཕྱིན་པར་དངོས་འབུལ་ལ་སྟན་དཀར་ལེགས་པ་ཞིག་ཡོད་པ་དེ་སྤྱན་ལམ་དུ་བསྟར་མ་ནུས་པར་ཉེ་འཁོར་དུ་སྦས་པའང་ཐུགས་ཀྱིས་མཁྱེན། ལོ་སྔ་ཕྱི་འདི་དག་ཏུ་བཟའ་བཏུང་སོཊ་ལོངས་སྤྱོད་ཀྱི་དབུལ་བའི་རྐྱེན་གྱིས་སྐུ་འཕྲོག་བཅོམ་གསུམ་འབའ་ཞིག་བྱེད་པའི་སྐྱེ་བོ་དག་ལ་དེ་རིགས་ལྡོག་དགོས་པའི་ལྗགས་བཀོད་གནང་བ་ཙམ་གྱིས་ཞི་འཇགས་སུ་བཏང་བས། ཡུལ་ཕྱོགས་གང་སར་་ ཨ་སྐྱོང་ཚོ་བ་ཞེས་སྐྱེ་བོ་ཀུན་གྱིས་མིག་ལྟོས་བྱེད་ཡུལ་དུ་གྱུར།དགུང་གྲངས་རེ་ལྔ་པ་མེ་རྟ་ལོར་སྐྱེ་རྒུའི་བསོད་ནམས་ཀྱི་སྐལ་བ་དམན་པའི་དབང་གིས་གཙུག་ལག་ཁང་སོགས་རྟེན་འགང་ཆེན་དག་གི་ཕྲིན་ལས་ཀྱི་མཐུག་བསྡུས་པའི་སྐབས་སུ་སླེབས་ཡང་དམ་པ་ཁོང་ལ་ཉམས་ཉེས་གང་ཡང་མ་བྱུང་བར་སྒྲུབ་པ་ལ་གཞོལ་ཞིང་། བར་སྐབས་ཤིག་སྐུ་བསྙུན་བཞེས་པའི་ཚུལ་གྱིས་ཐུགས་དགོངས་འོད་གསལ་གྱི་དབྱིངས་སུ་ཐིམ་ལ་ཉེ་བའི་ཚེ་དགེ་སྦྱོང་གི་ཆ་སྤྱད་འཛིན་པ་83

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།ཞིག་ཐོལ་གྱིས་བྱུང་སྟེ་ཌ་མ་རུ་དྲག་ཏུ་འཁྲོལ་བའི་སྒས་བསླངས་པ་་་་་་་་དང་། དེ་བཞིན་དུང་ཆེན་གླིང་བུ་སོགས་དང་། རྒོབས་རེར་བུད་མེད་མང་པོས་ཆོ་ངེ་བཏབ་པའི་སྒྲས་ཐུགས་དགོངས་འོད་གསལ་གྱི་དབྱིངས་ནས་བསླངས་བ་སོགས་ཀྱིས་སྐུ་སྙུན་དྭངས་སྐྱེད་ལའང་ཕན་སླེབས་ཆེ་བ་བྱུང་། དེ་དག་ནི་ཕུན་ཚོགས་སོགས་ཞལ་སློབ་འགའ་ལ་གསུང་འཕྲོས་ཀྱི་ལྷུངས་སུ་བྱུང་བ་ལྟར་རོ། །དགུང་གྲངས་རེ་དྲུག་པ་མེ་ལུག་ལ་གཞིས་ཀ་དེ་ཉིད་དུ་ཐུགས་དམ་ཆགས་མེད་ངོས་སྨན་ཆོག་ལ་བརྩོན་བཞིན་སྐུ་མཚམས་དམ་པོར་བཞུགས། དགུན་ཐོག་མཆོག་སྤྲུལ་འགྲོ་ཕན་རྒྱ་མཚོས་དཀར་ཡོལ་རྟགས་ལེབ་ཤིན་དུ་ལེགས་པ་ཞིག་གྲྭ་བཙུན་ངག་པོ་ཟེར་བ་བརྒྱུད་ནན་ཏན་ཆེན་པོས་སྐུར་བ་དེ་མཚམས་ཁོངས་སུ་སྐུ་མདུན་ལ་ཕུལ་བར་ཁོང་གི་ཞལ་འཛུམ་ཙམ་མཛད་ནས་སྐར་ཤུབ་རྩིས་མཐོང་ཆེ་བ་ཞིག་ཡིན་ཨང་གསུངས་ཏེ། ཕྱིར་སློག་གྲབ་མཛད་ཚེ་ཁོ་འཇིག་ཆུམ་པ་བྱུང་སྟེ་ཁྱེད་ལ་ཕུལ་བ་ཡིན་ཞེས་ཞུས། ཕྱིས་སུ་སྤྲུལ་སྐུ་འགྲོ་ཕན་ལ་བླ་མ་དེ་མངོན་མཁྱེན་ཐོགས་མེད་མངའ་བས་ཁོ་རང་ཤིན་དུ་དད་པའི་རྒྱུ་མཚན་ནང་སྦྱར་ལུགས་སུ་མོལ་བར་གྲགས།དགུང་གྲངས་རེ་བདུན་པ་ས་སྤྲེལ་ལོའི་ཧོར་ཟླ་ལྔ་བའི་ཉ་དང་84

རྣམ་་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།བསྟུན་ལོ་སྔ་མ་དག་ཏུ་དུས་ཀྱི་རྒུད་པའི་དབང་གིས་ཡུལ་ཁམས་སྤྱི་དང་བྱེ་བྲག་ཀུན་ལ་སྔར་མ་གྲགས་པའི་མི་ནད་སྣ་ཚོགས་རྡོལ་ཞིང་རིམས་ནད་ཀུན་ནས་མཆེད་པའི་གཉེན་པོར་དགོངས་ཏེ། དམ་རྫས་མྱོང་གྲོལ་ཆེན་མོ་དང་། རིན་ཆེན་རིལ་བུ། ནད་གསར་རིལ་བུ་ཏེ་གསར་དུ་ཕབ་པའི་རིལ་བུ་རྣམས་སྨན་ཆོག་ལ་བརྟེན་ནས་འཆི་མེད་བདུད་རྩི་ལྟ་བུར་བྱིན་ཕབས་ཏེ་ནད་ཀྱིས་ཉེན་པའི་འགྲོ་བ་ཉམ་ཐག་པ་གྲངས་ལས་་་་་་་་་འདས་པ་ཞིག་དམ་རྫས་མྱོང་གྲོལ་གྱི་སྒོ་ནས་ཕན་པ་རྒྱ་ཆེར་སྒྲུབ་པ་ཡིན་ལ། དེའང་སྨན་པ་ཕལ་མོ་ཆེས་ངོས་འཇིན་ཙམ་ཡང་འབྱུང་དཀའ་བའི་བྲོ་ནད་དྲག་པོས་ཟིན་པ་རྣམས་ཀྱི་ཁ་ལ་རེག་པ་ཙམ་གྱིས་འཕྲལ་དུ་ནད་ཀྱི་ཟུག་ངུ་ཞི་བ་ཡིན་ཏེ། རྒད་པོ་པག་བྲ་ཞེས་པ་དེ་ཟས་བཀག་ནད་ཀྱིས་ཉེན་ཏེ་བཟའ་བཏུང་གི་རིགས་ཉིན་ཞག་མང་པོར་ཁོག་ཏུ་མ་སོང་བའི་ཚེ་དམ་རྫས་དེ་མྱོང་བ་ཙམ་གྱིས་འཕྲལ་དུ་དྭངས་སྐྱེད་བྱུང་བ་དང་། སྟོང་གསལ་གྱི་ཡོན་བདག་ངང་བ་རྒད་པོ་ཡང་དེ་བཞིན་ནད་ཀྱིས་གདུང་བ་ལ་དམ་རྫས་བསྟེན་པའི་མུར་ཕན་སླེབས་ཆེ་བ་བྱུང་བ་དང་། ཟི་ལང་དུ་སློབ་གྲར་ཡོད་པའི་སློབ་མ་ཞིག་གློ་བུར་དུ་དུས་ནད་དྲག་པོས་ཟིན་ཏེ་སྨན་གྱི་གསོ་ཐབས་མ་བྱུང་བ་ལ་སློབ་གྲོགས་ཤིག་གི་རྐེ་ན་ཡོད་པའི་དམ་རྫས་མྱོང་གྲོལ་དེ་ལྕེ་ལ་མྱོང་བ་ཙམ་85

རྣམ་པར་ཐར་བ་སྒྲུ་བ་རྒྱུད་བསྟན་པ་འི་མཛེས་རྒྱན་གྱིས་གཞི་མེད་དུ་དྭངས་པ་ལྟ་བུ་མཇད་པའི་ཆ་ཤས་ཕྲ་མོ་རེའང་གཞན་ལ་ཕན་པ་འབྱུང་བའི་རྒྱུ་ཁོ་ནར་འགྲོ་ཞིང་།དམ་པ་གང་ཉིད་ཞིང་བརྗེའི་པའི་ས་རྟའི་ལོར་ཀ་དག་ལ་བླ་མ་གསལ་བཟང་ནས་སེམས་ཚོལ་བྱས་ཏེ་དམ་པ་གོང་མའི་ཕྱག་སྲོལ་ལྟར་ཉིན་བདུན་གྱི་མཚམས་ནས་ལན་ཆུལ་བཞིན་དགོས་པའི་དུས་ལ་གཏུགས་པ་ན། ཉིན་མཆན་ཁོར་ཡུག་ཏུ་དཔྱད་ཀྱང་བློ་གདེང་ཁེལ་པོ་མ་བྱུང་བར་ཐ་མའི་ཉིན་ཇི་་ཉིད་ལ་གསོལ་བ་རྩེ་གཅིག་ཏུ་བཏབ་སྟེ་མནལ་དུ་སོང་བའི་ཚེ་རྗེ་ཉིད་དངོས་་་་་སུ་བྱོན་ནས་སེམས་ཀྱི་གནས་ལུགས་ཇི་ལྟ་བ་བཞིན་ངོ་སྤྲད་པ་ལྟ་བུ་མདོར་ན་ཕྲིན་ལས་ཀྱི་འཇུག་པ་རྒྱ་མཚོའི་རླབས་ལྟར་དུས་ལས་ཡོལ་བ་མེད་པའི་ཆུལ་ནི། རྒྱལ་བ་མ་ཕམ་པས། གང་དང་གང་ལ་གང་དང་ནི། །གང་ཚེ་བྱ་བ་ཕན་གྱུར་པ། །དེ་དང་དེ་ལ་དེར་སྣང་ངོ། །ཞེས་གསུངས་པ་ལྟར་རོ། །དགུང་གྲངས་རེ་བརྒྱད་པ་ས་བྱའི་ལོའི་སོས་ཀུར་གྲལ་རིམ་གཙང་གཤར་གྱི་འགུལ་སྤྱོད་དྲག་པོའི་གདོང་ལ་བབས་ཚེ་མི་ཚང་རེ་རེ་བཞིན་གྲལ་རིམ་མཐོ་དམན་ལ་ཞིབ་འཇུག་བྱས་པས་སྐྱེ་བོ་བླུན་ཞིང་གཏི་མུག་པ་ཞིག་གི་ངག་ནས་མདོས་དབོན་ཞེས་པའི་བླ་ཆེན་ཞིག་ཡོད་སྡུའི་དྲོགས་གཞི་བསླང་སྟབས་ལས་བྱེད་འགས་ཀྱ་གྱུའི་སྦྱོར་བ་ལ་

རྣམ་པར་ཐར་པ་སྒྲུབ་རྒྱུད་བསྟེ་མ་པའི་མཛེས་རྒྱན།བརྟེན་ནས་ཆེད་གཉེར་གྱིས་ཁྱིམ་སློག་པའི་སྟ་གོན་བྱེད་པ་སོགས་་་་་་་་་་འབྱུང་འགྱུར་ཐམས་ཅད་སྒྲིབ་པ་མེད་པའི་ཡེ་ཤེས་ཀྱི་སྤྱན་གྱིས་གཟིཊ་ནའང་གཞན་གྱིས་བརྡ་བཏང་བའི་ཟོལ་གྱིས་ཆོས་དང་མཐུན་པའི་བཅའ་ལག་དག་མི་མངོན་པར་སྦས་ཤིང་། དེ་འཕྲལ་ལས་བྱེད་མི་སྲུན་པ་འགས་ཁྱིམ་ཕྱི་ནང་མེད་པ་མཐའ་དག་ཞིབ་ཏུ་སློག་ཀྱང་དོན་དུ་གཉེར་བའི་དངོས་པོ་ཅུང་ཟད་ཙམ་ཡང་མ་རྙེད་པར་དེ་དག་ཤུགས་རིང་ནར་གྱིས་ཕྱུང་སྟེ་ཕྱིར་ལྡོག་གོ །ཕྱི་ཉིན་ཚོགས་འདུ་ཛ་དྲག་འཚོགས་པའི་ཐོག་ཡུལ་འདིའི་སེར་སྐྱ་དྲག་ཞན་ཐམས་ཅད་ཀྱིས་མདོས་དབོན་ཟེར་བ་དེ་སྔར་ནས་འཆི་ཟིན་པས་འདི་ནི་མདོས་ཚང་གི་ཐང་བུ་ཆུང་ངུ་ནས་ཡུལ་འཁྱར་དུ་སོང་བའི་སྤྱོན་པ་འཆི་ལ་ཁད་པ་དེ་ཡིན་ཞེས་མགྲིན་གཅིག་ཏུ་བརྗོད་པས་དེ་དག་གིས་གླགས་ལྟ་བའི་སྐབས་མ་བྱུང་བར་མཁོ་སྤྲོད་བྱས་སོ། །ཧོར་ཟླ་བཞི་པའི་ནང་ཕུན་ཚོགས་ནུ་བོ་གནམ་ལྕགས་ལྷུང་བའི་རྐྱེན་གྱིས་དུས་ལས་འདས་པའི་བསྔོ་རྟེན་དུ་མར་དང་བཞེས་སྣོད་ཕུལ་ཏེ།ཐུགས་དམ་སྤྱན་དམིགས་དགོས་ཚུལ་གྱི་ཞུ་ནན་ཆེ་ཞིང་ཉིན་གསུམ་གྱི་རྗེས་པུར་དུར་ཁྲོད་དུ་བསྐྱལ་ཁར་སྐྲ་རྟགས་མ་བྱུང་བར་སླར་ཡང་པད་ཚུལ་བརྒྱུད་འཕོ་བ་གཟབ་ནན་ཞིག་བཀའ་དྲིན་སྐྱོངས་དགོས་པའི་87

རྣམ་པར་ཐར་པ་སྒྲུབ་རྒྱུད་བསྟ་ན་པའི་རྨ་ཛེསརྒྱན།ཞུ་བ་ནན་ཅན་ཕུལ་བ་ལ་གསུང་ལན་ཞལ་བཞེས་ཡིད་ཆིམས་པ་སྩལ་སྟེ། འཕོ་ལུང་སོགས་ཐུགས་དམ་སྤྱན་དམིགས་གནད་སྨིན་གནང་བས་པུར་དུར་ཁྲོད་དུ་སླེབས་མཚམས་སྐྲ་རྟགས་ལྷུངས་འདུག་ཅིང་། ཉིན་ཤས་ཀྱི་རྗེས་ཕུན་ཚོགས་དྲུང་དུ་བཅར་བའི་ཚེ་འཕོ་བའི་རྟགས་བྱུང་ན་ཅི་འདྲ་ཡིན་ཞུས་པར་དེ་ནི་ལྷ་མིའི་ལུས་རྟེན་ཁྱད་པར་བ་རེ་བླང་ཐུབ་པའི་མཚན་མར་ངེས་སོ་ཞེས་འགྱུར་བ་མེད་པའི་རྡོ་རྗེའི་གསུངས་གིས་དབུགས་དབྱུང་ཞིང་། དཔལ་ལྡན་ཟླ་བ་གྲགས་པས་ཀྱང་། དག་པ་འདི་ནི་བཞེད་པ་འཇུག་པ་ཡིས། ། ཞེས་གསུངས་པ་ལྟར་བཞེད་པ་འཇུག་པའི་ཉམས་རྟོགས་ཀྱི་རྩལ་རྫོགས་ཏེ་ཡོན་ཏན་གྱི་གཏེར་ཆེན་པོར་གྱུར་བའི་སྟོབས་ཀྱིས་གཤིན་པོ་དེ་ཉིད་བཙན་ཐབས་ཀྱིས་མངོན་མཐོའི་རྟེན་ལ་སྦྱར་བ་ཡིན་པར་མངོན་ནོ། །དགུང་གྲངས་རེ་དགུ་པ་ལྕགས་ཁྱིའི་གནམ་ལོ་གསར་ཚེས་ནས་ཇི་སྐད་དུ། ཟླ་བ་སྒྲོན་མེའི་མདོ་ལས། རྟག་ཏུ་ཞི་ཞིང་དགའ་བ་དབེན་པར་རྒྱུ། །ལུས་དང་ངག་དང་ཡིད་ཀྱང་རབ་བསྡམས་འགྱུར། །དགོན་པར་གནས་པ་འདི་ལ་ཡོན་ཏན་མང་། །དེ་ནི་ཐར་བའི་རྗེས་སུ་མཐུན་པ་ཡིན། །ཞེས་གསུངས་པ་ལྟར་དབེན་པའི་ཡོན་ཏན་གྱི་རོ་མྱོང་བའི་ཕྱིར་ཐུགས་དམ་ཉམས་བཞེས་མཆོག་གི་བཅད་རྒྱ་ལ་ཡུན་རིང་་་་་་་་་་་་་88

རྣམ་པར་ཐར་བ་སྒྲུབ་རྒྱུད་བརྙ་ན་པ་འི་མཛེསརྒྱན།བཞུགས། སྟོན་ཐོག་ཁོང་གནས་པའི་ཀ་ཐོག་སྐོར་ཆུང་གིས་འབྲུ་རིགས་ཀྱི་ཕུད་རྒྱ་མ་སུམ་བརྒྱ་དང་མར་སྤུས་ལེགས་རྒྱ་མ་སུམ་ཅུ་ལྷག་རྗེ་ཉིད་ཀྱི་གསོལ་ཆས་སུ་ཕུལ་རྒྱུའི་སྐལ་བ་མངོན་དུ་གྱུར་ཞིང་ཁྱད་པར་བཟང་རས་ཀྱིས་གཡོགས་པའི་ཚར་ཐུལ་སྤུས་གཙང་ཤིག་ན་བཟའི་་་་་་་དོད་དུ་ཕུལ་བ་ལ། བཟོ་བྱེད་མི་སྣས་མཚོན་ཡུལ་འདིའི་སྐྱེ་རྒུ་རྣམས་ཀྱི་རྣམ་པར་དཀར་བའི་བསོད་ནམས་ཀྱི་ཕུང་པོ་ཅི་སྙེད་ཅིག་བསགས་པའི་ཕྱིར་རེ་ཞིག་བཞེས་པའི་ཚུལ་གྱིས་བཀའ་ལན་ཅི་ཡང་མ་གནང་།ཉིན་གཅིག་ཕུན་ཚོགས་ཞབས་དྲུང་དུ་འཁོད་པའི་ཚེ།ཁོ་བོའི་མི་ཚེ་ཧྲིལ་བོར་ཚར་ཐུལ་ཞིག་བནབ་པ་མེད་པས་ད་ནི་འཆི་ཁ་མའི་དུས་སུ་ན་བཟའ་ཉེར་སྤྱད་སོགས་ཀྱི་དགོས་མཁོ་མེད་ཚུལ་གསུངས་ཏེ་ནན་གྱིས་ཕྱིར་སློག ཚུལ་དེ་ནི་འཁྲི་ཤིང་ལས། ལོངས་སྤྱོད་སྐད་ཅིག་ཁོ་ནས་འབྲལ་བས་ན། །འབྱོར་བའི་རྨི་ལམ་བག་མ་ལེན་དང་མཚུངས། །བདེ་བའི་དཔལ་ནི་རླུང་བསྣུན་མར་མེའི་རྩེ། །སྲིད་པའི་སྤྱོད་ཚུལ་འདི་དག་སྤྱོན་པའི་གར། ། ཞེས་གསུངས་པའི་དགོངས་བཅུད་ཐུགས་ཉམས་སུ་བསྟར་བ་ཡིན་ནོ། །དགུང་གྲངས་བདུན་བཅུ་པ་ལྕགས་ཕག་ལོའི་ཧོར་ཟླ་བདུན་པའི་ཉི་ཤུ་གསུམ་ལ་སླར་ཡང་ཁྲི་དར་ལུང་མ་ཁྱད་འཕགས་ཤིག་གིས་89

རྣམ་པས་་ཐར་བ་སྒྲུབ་རྒྱུད་བསྟ་ན་པ་འི་རྨེ་ཇེས་རྒྱན།མཚོན་སངས་རྒྱས་ཀྱི་རིང་བསྲེལ་དུ་མ་དང་། དགའ་ལྡན་བདུད་རྩི་མ་སོགས་རྟེན་འདུས་འགང་ཆེན་རྣམས་ གང་ལའང་མི་གནོད་པའི་འཕྲོད་འཇུག་གི་སྨན་ཕྱེ་དང་སྦྱར་ཏེ། དམ་རྫས་མྱོང་གྲོལ་ཆེན་མོ་དང་ནད་གསར་རིལ་བུ་སོགས་ཕབ་སྟེ་སྨན་ཆོག་གི་སྒོ་ནས་བསྒྲུབ་པས་སྐབས་སྐབས་སུ་དེ་དག་ལས་བདུད་རྩི་བབ་པའི་དགེ་མཚན་བྱུང་།དགུང་གྲངས་དོན་གཅིག་པ་ཆུ་བྱིའི་ལོར་སླར་ཡང་སྐུ་མཚམས་དམ་པོའི་སྒོ་ནས་ཐུགས་དམ་ཉམས་བཞེས་ཆུ་བོའི་རྒྱུན་བཞིན་མཛད་པའི་ཆུལ་ནི།སྐྱེས་རབས་ལས།རྩོལ་བ་མེད་པར་བས་མཐའ་ན།།ཞི་བ་རབ་ཏུ་གཞོལ་ཞིང་འཁོད། །དགེ་བ་རྣམས་ནི་ཡོན་ཏན་ལ། །རེ་བ་སྙིང་ལ་འཇོག་པར་བྱེད། །ཅེས་གསུངས་པ་ལྟར་རོ། །དཔྱིད་ཐོག་སྟོང་གསལ་གྱིས་ཞུ་སྣ་བྱས་ཏེ་མཚམས་ཁོངས་སུ་ཕྲན་བུས་མཇལ་ཁ་ཞུས་པར་ཐུགས་མཉེས་པའི་གསུང་མཆིད་མང་དུ་གནང་བའི་མཇུག་ཏུ་རྟ་མགྲིན་མངོན་རྟོགས་ཀྱི་ལྗགས་ཁྲིད་དང་། ལུང་ཁ་ཤས་ཀྱིས་བཀའ་དྲིན་བསྐྱངས། དུས་དེར་ཡུལ་ཕྱོགས་འདིའང་བདག་ཉིད་ཆེན་པོ་འདི་བཞུགས་པའི་བཀའ་དྲིན་གྱིས་ཡུལ་ལ་གཡང་ཆགས།ས་ལ་བྱིན་བབ་སྣོད་བཅུད་ཐམས་ཅད་བག་དྲོ་བས་ཡུལ་འདིའི་སྐྱེ་བོ་མཆོག་དམན་མཐའ་དག་བཟའ་བཏུང་སོགས་ལོངས་སྤྱད་ཀྱིས་90

རྣམ་་སྐེ་་ར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།སྣུམ་ཆིལ་ལེར་གནས་ཤིང་། ཕྱོགས་གཞན་གྱི་མི་ཞིག་གིས་བལྟས་ནའང་ཡུལ་འདིར་བདེ་སྐྱིད་དབྱར་མཚོ་རྒྱས་པ་ལྟ་བུའི་རང་སྐྱིད་གཞན་སྨོན་གྱི་དཔལ་ལ་ཡིད་དབང་འཕྲོག་པ་ཞིག་ཡོད་པ་ནི་སྐུ་ཚེ་དུ་མར་བསགས་པའི་ཚོགས་གཉིས་རྒྱ་མཚོའི་བདག་འབྲས་སུ་བྱུང་བ་ཡིན་ཏེ།ཕྲུགས་ཀྱི་ཚོམ་ལས། དགོན་པའམ་ཡང་ན་གྲོང་དག་གམ། །གཤོང་ངམ་ཐང་བུ་དག་ཀྱང་རུང་། །གང་ན་འཕགས་པ་བཞུགས་པ་ཡི། །ས་དེ་ཡིད་དུ་འོང་བ་ཡིན། །ཞེས་གསུངས་པ་བཞིན་ནོ། །སྨྲས་པ།རྡུལ་བྲལ་གཟིགས་པ་དག་པའི་ཡེ་ཤེས་ངོར། །བརྟན་གཡོ་གང་ལའང་ཐོགས་རྡུག་མི་མངའ་བས། །འབྱུང་འགྱུར་བདེ་སྡུག་ཆུ་ཡི་གཉེར་མ་ལ། །མངོན་སུམ་འདོམས་པའི་ལུང་གིས་གོ་སྐབས་ཕྱེས། །སྙིགས་མའི་རང་མཆང་རྡོལ་བའི་དུས་ཟིང་གིས། །ཡང་ཡང་ཉེན་པའི་ལྟོས་བཅས་སྐྱེ་བོ་ཀུན། །མི་ཤིགས་སྲུང་བའི་འཁོར་ལོར་རབ་བཅིངས་ནས། །ཉེར་འཆེའི་གཡུལ་ལས་རྒྱལ་བའི་དབུགས་དབྱུང་སྩལ། །ཟབ་གསང་ལམ་ལ་མཛའ་བ་མ་བཏང་བས། །91

རྣམ་པར་ཐར་བ་སྒྲུབ་རྒྱུད་བསྟན་པའི་མཇེས་རྒྱན་སྐྱེ་བོའི་འདུ་འགོད་ཉེར་ཞིའི་ནགས་ཀླུང་དུ། །སྒྲུབ་ལ་གཅིག་ཏུ་གཞོལ་བའི་རྩེ་དགའ་ཡང་། །དུས་ཀྱི་མཐར་ཡང་རོལ་བ་ཉམས་མ་གྱུར། །ཐུགས་དགོངས་འོད་གསལ་དབྱིངས་སུ་ཕྱོགས་པའི་ཚེ། །འཕྲལ་དུ་ཨཪྷ་ཏ་རེའི་ཞལ་བཟང་ཉིད། །མངོན་སུམ་གཟིགས་པའི་མོད་ལ་བདེ་དགའ་དང་། །བསྟན་འགྲོར་ཕན་པའི་ལུང་བསྟན་དུས་སུ་ཐོབ། །ཆེར་སྙིགས་རྒུད་པ་བདོ་བའི་འཐོར་རླུང་ལས། །བསྐལ་གསུམ་དུཿཁ་འབར་བའི་ཀློང་ཉིད་དུ། །མཐའ་དབུས་སྐྱེ་བོ་ཉམ་ཐག་གྱུར་བའི་ཚེ། །དེ་ཡིས་གཡོ་བར་མ་ནུས་རྡོ་རྗེའི་ལྷུན། །བསྟན་དང་འགྲོ་ལ་གཅིག་ཏུ་སྨན་པའི་སླད། །སྙིགས་མའི་མགོན་པོ་བདེ་གཤེགས་མཆེད་བརྒྱད་ཀྱི། །མདོ་མཆོག་སྙིང་པོར་དགོངས་པའི་མཐིལ་བསྣམས་པས། །དུས་ཀྱི་རྒྱད་ཚོགས་མི་མངོན་དབྱིངས་སུ་ཡིབ། །ཅེས་དཀྱིལ་འཁོར་རྒྱ་མཚོའི་མངའ་བདག་རྗེ་བྱ་བཏང་བ་སངས་92

རྒྱས་རྡོ་རྗེ་དཔལ་བཟང་པོའི་རྣམ་པར་ཐར་བ་མདོ་ཙམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཇའི་ཆུ་བོའི་གསེར་གྱི་ཕྲེང་བ་ཞེས་བྱ་བ་ལས་དུས་ངན་སྙིགས་མའི་མར་གཤམ་དུའང་ཐབས་ཚུལ་སྣ་ཚོགས་ཀྱི་སྒོ་ནས་འགྲོ་དོན་བསམ་གྱིས་མི་ཁྱབ་པ་མཛད་པའི་སྐབས་ཏེ་ལྔ་བའོ།།

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེས་རྒྱན།དྲུག་པ། མཛད་པའི་ཐ་མ་བསྟན་པ་དང་དགོངས་རྫོགས་སོགས་ཇི་ལྟར་བསྒྲུབས་པའི་སྐབས།། དགུང་གྲངས་དོན་གཉིས་པ་ཆུ་གླང་ལ་སྔར་བཞིན་ཐུགས་དམ་ཉམས་བཞེས་ཀྱི་རིམ་པ་རྣམས་ཡར་ལྡན་གྱི་ངོས་སྨན་ཆོག་ཀྱང་ཆགས་མེད་མཛད་པས་འདི་ཡན་སྨན་བླའི་མཚན་ས་ཡ་བཅུ་གཅིག་ལོང་ཞེས་གྲགས། ཐུན་མཚམས་སུ་མཇལ་ཁ་འགོག་པ་སོགས་གུ་དོག་གི་རིགས་གཏན་ནས་མི་མཛད་པར་བཀའ་སློབ་དག་ལ་མཛད་པ་ཐ་མའི་གསུང་ཟུར་སོགས་ཕྱིས་འབྱུང་ལ་དགོངས་པའི་བཀའ་མཆིད་གནང་མོད་སུ་ལའང་རྟོག་དཔྱོད་མ་ཞུགས་སོ། །དེ་ཡང་གཙུག་ན་ནོར་བུའི་རྟོགས་པ་བརྗོད་པའི་ཡལ་འདབལས། དཔལ་འདི་ཡུད་ཙམ་གར་མཁན་དང་། །དུས་ཀྱི་སྤྲིན་གློག་འབྱུགས་པ་དང་། །འཁོར་བའི་སྤྲུལ་གྱི་རོ་འཛིན་ནི། །རྣམ་པར་རྩེ་བཞིན་རབ་ཏུ་གཡོ། ། ཞེས་གསུངས་པ་ལྟར་རྗེ་ཉིད་ཀྱི་དྲིཀའ་དྲིན་ལ་བརྟེན་ནས་ཡུལ་ཁམས་འདིར་བདེ་སྐྱིད་ཀྱི་དཔལ་ཕུན་་ཛེ་་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།སུམ་ཚོགས་པ་འབྱུང་བ་དེ་རིང་དུ་མི་གནས་པར་གཡོ་ཞིང་མི་རྟག་པའི་ངང་ཚུལ་ལ་དགོངས་པར་མངོན་ནོ། ། ་ས་ཟླའི་ཚེས་བཅུ་གཅིག་ཉིན་ནས་ཕུན་ཚོགས་དང་ཕྲན་བུ་ལ་བློ་སྦྱོང་དོན་བདུན་མའི་འགྲེལ་བ་བྱང་ཆུབ་ལམ་གྱི་གསལ་བྱེད་ཀྱི་དམིགས་ཁྲིད་ཉམས་སུ་ལེན་ཚུལ་དམ་པ་གོང་མའི་མན་ངག་གིས་བརྒྱན་ཏེ། ཉམས་མྱོང་གི་སྟེང་ནས་ཞིབ་རྒྱས་སུ་གནང་བའི་མགོ་བརྩམ་སྟེ་ཉིན་མང་བོར་བཀའ་དྲིན་བསྐྱངས། སྟོབས་ལྔའི་མཚམས་སུ་སླེབས་སྐབས་ཁོང་གིས་འཆི་དུས་སྟོབས་ལྔ་གོ་བཟློག་དགོས་པས་རྣམ་སྣང་ཆོས་བདུན་དང་། སེངྒེ་ཉལ་སྟབས་གང་རུང་གི་སྟངས་ག་བྱས་ན་དགེ་མཚན་ཆེ་ཚུལ་དང་། བླ་མ་རིན་པོ་ཆེའང་ཧོར་ཟླ་དྲུག་པའི་ནང་ཞིང་བརྗེ་དུས་སེངྒེ་ཉལ་སྟབས་ཀྱིས་གཡོན་མཉམ་བཞག་མཛད་པའི་རྒྱུ་མཚན་ལས་འཕྲོས་པའི་བསླབ་འདོམས་གནད་འདྲིལ་ཡིད་ཀྱི་གསོས་སྨན་དུ་སྩལ། བློ་སྦྱོང་གི་མཇུག་གྲུབ་པ་ན་ཕྲན་བུ་ཅག་ལ་བྱང་སྡོམ་གནང་རྒྱུའི་ཞལ་བཞེས་མཛད་ཡོད་ཀྱང་ཧོར་ཟླ་ལྔ་བའི་ཚེས་འགོ་ནས་སྐུ་ཅུང་ཟད་ལྟེམ་པའི་ཆུལ་བསྟན་པས་བྱང་སྡོམ་གནང་བའི་ཚེ་སློབ་དཔོན་སྐུ་བཞེངས་ཏེ་ཕྱོགས་བཅུའི་སངས་རྒྱས་རྣམས་ལ་མེ་ཏོག་གཏོར་དགོས་པའི་བྱ་བ་སོགས་ནི་རྐང་བའི་མི་ནུས་པས་རྗེས་སོར་་་་་་་་་95

རྣམ་པར་ཐར་བ་སྒྲུབ་རྒྱུད་བསྟན་པའི་མརྫེསརྒྱན།སྟབས་ནམ་འགྲིག་ལ་སླར་ཡང་གསུང་ཆོག་ཅེས་ཕེབས་སྒོ་གནང་། དེ་སྐབས་གྲོང་གྲོང་སོགས་ཕྱོགས་ཡར་མར་གྱི་སྨན་པ་ཉམས་རྒྱུའི་ཅན་་་་་་འགའ་ཞིག་བོས་ཏེ་ཐམས་ཅད་ཀྱི་ཕྱག་རྩ་དང་ཆབ་རྟགས་སོགས་ཞིབ་ཏུ་བྱས་ནས་ཁོང་དང་དགོངས་བསྡུར་གྱིས་བསྙུང་གཞི་གློ་བ་ཆུ་བསགས་ཡིན་པར་ཐག་བཅད་དེ་གསོལ་སྨན་ཁ་ཤས་བསྟེན་ཀྱང་ཕན་སླེབས་ཆེར་མ་བྱུང་། ཁམས་སངས་ལ་དགོངས་ཏེ་ཁང་བའི་བར་ཁྱམས་སུ་ཡོལ་བས་བཅད་པའི་གསར་ཕུབ་ཀྱི་སྤྱིལ་བོ་ལ་རྒྱུན་བཞུགས་མཛད། སློབ་འབངས་རྣམས་ཀྱི་ཞབས་བརྟན་དུ་སྒོར་འབྱོར་ཚད་དང་བསྟུན་སྐོར་ཆུང་གསུམ་པའི་སྦྲ་ནག་ཞིག་འཛི་སྐ་ནས་ཉོ་ཚོང་གི་རྫུ་ལ་བརྟེན་ཡི་གེ་བླངས་ཏེ་ལམ་དུ་ཆས་ཁར་ཕུན་ཚོགས་དང་ཕྱིར་ཞེས་གཉིས་ཀྱིས་དེ་དག་གི་རྒྱུ་མཚན་རྣམས་སྙན་དུ་གསོལ་བས་ཐུགས་མཉེས་པའི་བཀའ་ལན་བཟང་པོ་གནང་སྟེ། བླ་མ་བློས་ཕྲིན་དང་བློས་གྲགས་རྣམ་གཉིས་ལ་སྟན་དཀར་དྲི་མ་མེད་པ་རེ་རེས་མཚོན་འབུལ་བ་གང་འཚམ་བསྐུར་ཏེ་སྐྱབས་འཇུག་དང་ཕྱོགས་དེ་གའི་དམ་རྫས་མྱོང་གྲོལ་སོགས་རྟེན་འདུས་འགངས་ཆེན་དག་ལག་སོན་དགོས་པའི་ཞལ་བཀོད་བསྩལ། དེ་གཉིས་འཛི་སྐ་ལ་འབྱོར་མཚམས་བླ་མ་རྣམ་གཉིས་སྣྲོས་ལྗགས་བཀོད་དང་བསྟུན་རྟ་མགྲིན། ཕྱག་རྡོར། ཚེ་བསྙེན་རྣམས་

རྣམ་པ་ར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ལ་དུང་ཡོན་རེ་རེ་དང་། མདོ་གདུགས་སྒྲོལ་གསུམ་གསོལ་ཁ་བཅས་ལ་ཁྲི་ཚར་རེ་རེ་སོགས་ཞབས་བརྟན་ཕོན་ཆེ་བ་བསྒྲུབས། ཟླ་དེའི་ལེགས་པ་བརྒྱད་འཛོམ་ཉིན་གཟའ་སྐར་གྱི་སྦྱོར་བའང་ཕུན་སུམ་ཚོགས་པས་དེ་གཉིས་གཟིམ་ཤག་ཏུ་འབྱོར་ནས་བླ་མ་རྣམ་གཉིས་ཀྱིས་བསྐུར་བའི་འཚམས་སྐྱེས་དང་དམ་རྫས་མྱོང་གྲོལ་བཅས་སྐུ་མདུན་དུ་ཕུལ་བས་དམ་རྫས་མྱོང་གྲོལ་ལ་རྗེ་ཉིད་ཀྱང་ཐུགས་དགྱེས་ཉམས་ཚད་མེད་མཛད། སྔར་ནས་ཞལ་བཞེས་ཡོད་པའི་འཛམ་ངོས་རྡོ་རྗེ་འཆང་གིས་མཛད་པའི་ཟབ་མོ་གཅོད་ཀྱི་ལུས་སྦྱིན་སོགས་ལུང་ཁ་ཤས་ཀྱང་བླ་མ་ཨེ་མགོན་དང་པད་ཚུལ་སོགས་དོན་གཉེར་ཅན་འགའ་ལ་དུས་ཐོག་ཏུ་གནང་།ཧོར་ཟླ་དྲུག་པའི་ཚེས་བརྒྱད་ནས་སྔར་གྱི་དམ་རྫས་མྱོང་གྲོལ་ཆེན་མོའི་ཕབས་རྒྱུན་གྱི་སྟེང་དུ་གསར་དུ་བྱུང་བའི་རིན་ཆེན་རིལ་བུ་དགུརིན་ཆེན་མང་སྦྱོར་བརྒྱ་དང་བཅུ་གསུམ། སངས་རྒྱས་རིང་བསྲེལ་ལྔ།ཁྲི་དར་ལུང་ཁྱད་འཕགས། འཛམ་ཐང་ནས་བསྐུར་བའི་རྟེན་འདུས་རྣམས་གང་ལའང་མི་གནོད་པའི་སྨན་ཕྱེ་དང་སྦྱར་ཏེ་དམ་རྫས་མྱོང་གྲོལ་དང་། ནད་གསར་རིལ་བུ་རྣམས་གསར་དུ་ཕབས་ཤིང་གཏན་པ་མེད་པར་གང་ལ་གང་འཚམ་གྱི་གཏོང་བའི་སྒོ་འཕར་ཡང་ཡང་ཕྱེས་97

རྣམ་པས་་ཐར་བ་སྒྲུབ་རྒྱུད་བསྟན་རི་་འི་རྨ་ཛེས་རྒྱན།པས་ནད་གདོན་དྲག་པོས་ཉམ་ཐག་ཏུ་གྱུར་བ་སོགས་སྙིགས་མའི་འགྲོ་བ་ཡོངས་ཀྱི་མགོན་དང་། སྐྱབས་དང་། དཔུང་གཉེན་གཅིག་པུར་གྱུར་ཏོ། །དེའང་དམ་རྫས་མྱོང་གྲོལ་གྱི་སྒོ་ནས་སེམས་ཅན་གྲངས་ལས་འདས་པ་ཞིག་ངན་སོང་གི་སྐྱེ་སྒོ་བཀག་ནས་མངོན་མཐོ་དང་ངེས་ལེགས་ལ་་་་་སྦྱར་བའི་ཚུལ་ཡང་།ཆོས་དབང་གཏེར་བྱོན་རིག་པ་མཆོག་གི་རྒྱུད་ལས།རིལ་བུ་སུ་ཡི་སྟོར་སོང་ནཿ ཚེ་རབས་གང་དང་གར་སྐྱེས་ཀྱང་ཿ སྤྱན་རས་གཟིགས་དང་འབྲལ་མི་སྲིདཿ ཅེས་དང་། བྱང་གཏེར་འགྲོ་དོན་ལས་སྦྱོར་ལྔ་བ་ལས། རྫས་དེ་ལྟོར་སོང་སྡིག་སྒྲིབས་དགཿ བར་དོའི་དུཿཁ་འཕགས་པས་སྐྱོབསཿ ཞེས་དང་། ཐུགས་རྗེ་ཆེན་པོ་གསང་བ་བླ་ན་མེད་པའི་རང་གཞུང་ལས། ཤིག་གི་སྙིང་ཙམ་སུ་ཡི་ལྟོར་སོང་ནཿ ཞེས་སོགས་ནས། མོན་བུ་ཀླ་ཀློ་ལོག་ལྟ་ཤན་པ་བཅསཿ གང་གིས་མྱོང་ཚད་ཐར་བའི་ས་ལ་རེགཿ ཞེས་སོགས་རྒྱ་ཆེར་གསུངས་པ་བཞིན་ནོ། །ཚེས་བཅུ་དགུའི་སྔ་དྲོ་ཆབ་རྟགས་ཀྱི་ཕྱིར་ཕུན་ཚོགས་དྲུང་དུ་བཅར་བར། རྗེ་ཉིད་སེངྒེ་ཉལ་སྟབས་ཀྱིས་གཟིམ་པ་ལྟར་མཛད་པའི་དུས་སུ་ཁེལ་བས་ཁོང་གི་ཞལ་ནས།མདང་ནུབ་དག་ཞིང་ལ་དགོངས་པ་གཏད་ན་འཕྲལ་དུ་འཆི་ནུས་ཀྱང་ད་ལྟ་དུས་ལ་མ་བབ་པའི་དབང་གིས་ཕྲག་98

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།པ་ནས་དྲོད་ཞིག་མཆེད་པའི་རྐྱེན་གྱིས་འོད་གསལ་གྱི་དབྱིངས་ནས་བསླང་ཚུལ་སོགས་གསུངས་པ་ནི། ནམ་འདོད་འདོད་དུ་སྐུ་ཚེ་འཕོ་ཐུབ་པའི་སྐྱེ་འཆི་ལ་དབང་ཐོབ་པའི་རྟགས་འཁྲུལ་མེད་ཀྱི་གསུངས་སུ་་་་་་་་་་་འཁུམས་ཤིང་། དེ་སྐབས་ཕུན་ཚོགས་ནས་ད་དུང་བསྟན་འགྲོ་འབའ་ཞིག་ལ་དགོངས་ཏེ་ཡུན་རིང་བཞུགས་པའི་ཐུགས་འདུན་གནང་དགོས་ཞེས་མཆི་མའི་ཐིགས་ཕྲེང་དང་བཅས་གསོལ་བ་བཏབ་པར་ཐུགས་བརྩེ་བའི་སྟངས་ཀ་མཛད། དེ་ནས་ཆེར་མ་འགྱང་བར་བླ་མ་དམ་པ་བཤད་སྒྲུབ་དཔལ་ཆེད་གཉེར་གྱིས་མཇལ་འཛོམ་བྱས་ཏེ་བཞུགས་ཞུས་ཕུལ་བ་དང་། དེ་མཚུངས་གཏེར་ཆེན་པདྨ་ཚེ་དབང་མཆོག་གིས་ཀྱང་ཚེ་དཔག་མེད་ཀྱི་སྐུ་བསྙན་དང་ཞུ་ཤོག་བཅས་ཞལ་སློབ་ནང་མ་བརྒྱུད་ཕྱག་ཏུ་ཕུལ་བར་རྗེ་ཉིད་ཀྱང་ཐུགས་དགྱེས་ཉམས་མཇད་པས་དྲུང་འཁོད་པ་རྣམས་སེམས་བདེ་འབོལ་གྱིས་སོང་། རྗེ་ཉིད་སྐུ་སྙན་ཅུང་ཟད་བཞེས་པའི་ཉམས་བྱུང་བ་ནས་བཟུང་ཁམས་མི་བདེ་བ་གཏན་མེད་པར་ནམ་རྒྱུན་ཉམས་ཤིན་དུ་བདེ་བའི་རྣམ་པ་བསྟན་ཏེ་ཞལ་་་་་་་་་་འཛུམ་བག་དང་བཅས་སྤྱན་ཟུང་བར་སྣང་ཧྲིག་གེར་གཟིགས་བཞིན་གནས་ལུགས་ཟབ་མོའི་ངང་དུ་འབྱམས་ཀླས་པ་ཡིན་ལ། ཉིན་གཅིག་རྗེ་ཉིད་ཀྱིས་ཁོ་བོའི་མི་ཚེ་འདི་ལ་གཅིག་ན་སྲུང་སྡོམ་གྱི་ཕྱོགས་དང་།99

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།གཉིས་ན་དགེ་སྦྱོར། གསུམ་ན་བསྐྱེད་རྫོགས་ཉམས་ལེན་སོགས་གང་ཐད་ནས་འདི་མ་བྱས་སྙམ་པ་ཅུང་ཟད་ཙམ་མེད་ཆུལ་གསུངས་པ་ནི་གསུང་གི་ཐ་མ་སྟེ། རྗེས་འཇུག་བུ་སློབ་རྣམས་ལ་ཞལ་ཆེམས་བདུད་རྩིའི་ཟེགས་མ་སྙིང་གི་བཅུད་དུ་སྩལ་བ་ཡིན་པར་གོར་མ་ཆག་གོ །དེ་ལྟར་སྐུའི་རྣམ་པ་དེ་ཉིད་ཀྱིས་འདུལ་བའི་གདུལ་བྱ་དང་མཛད་པའི་མཐའ་རྫོགས་པ་ན། ཇི་སྐད་དུ། ཐེག་པ་ཆེན་པོ་མདོ་སྡེ་རྒྱན་ལས།ཇི་ལྟར་ཆུ་ཡི་སྣོད་ཆག་ན། །ཟླ་བའི་གཟུགས་སྙན་མི་སྣང་བ། །དེ་བཞིན་སེམས་ཅན་ངན་པ་ལ། །སངས་རྒྱས་གཟུགས་ཀྱང་མི་མཐོང་ངོ་། །ཞེས་གསུངས་པ་ལྟར་ལོང་ཡོད་ཕྱི་བགོལ་གྱི་ངང་དུ་མེ་ཚེ་ཧྲིལ་བོར་བསྐྱལ་ཞིང་། སྲིད་པའི་ཕུན་ཚོགས་ལ་ཤི་སྤར་འཐམ་པའི་བདག་དང་བདག་འདྲའི་རྟག་འཇིན་ཅན་རྣམས་ཆོས་ལ་བསྐུལ་ཕྱིར།དགུང་གྲངས་དོན་གཉིས་བཞེས་པ་ཆུ་མོ་གླང་གི་ལོའི་ཆུ་སྟོད་ཟླ་བའི་དམར་ཕྱོགས་ཀྱི་རྫོགས་པ་གཉིས་པའི་ས་སྲོས་ཀྱི་དུས་སུ་སྟོན་པ་ཐུགས་རྗེ་ཅན་གྱེ་རྣམ་ཐར་བཞིན་སེངྒེ་ཉལ་སྟབས་ཀྱིས་བཞུགས་ཏེ།སྤྱན་ཟུང་བར་སྣང་ལ་ཧྲིག་གེར་གཟིགས་བཞིན་ཤངས་བུག་གི་རྒྱུ་བ་ཕྱིར་བསལ་ནས་ནང་དུ་འཇུག་པ་ན་ཐུགས་དགོངས་ཆོས་དབྱིངས་སུ་་་་འོད་གསལ་མ་བུ་དབྱེར་མེད་ཀྱི་ངང་སྙོམས་པར་ཞུགས་ནས་ཉིན་ཞག་100

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།འགའ་ཞིག་གི་བར་ཐུགས་དམ་གཡོ་བ་མེད་པའི་ཚུལ་གྱིས་བཞུགས་་་་་སོ། །དེའི་ཚེ་དཔལ་ལྡན་བླ་མ་མཆོག་གིས་མངོན་དུ་མཛད་པའི་འོད་གསལ་ཆོས་སྐུར་མཚོན་པ་ལྟ་བུའི་ཕྱི་རྟགས་སུ་ནམ་མཁའ་བེེ་ལྷུར་ཞུན་མའི་མདོག་ལྟར་ཤིན་ཏུ་དྭངས་ཤིང་གསལ་བར་གྱུར་ནས་རླུང་བསེར་བུ་ཙམ་ཡང་ལྡང་བ་མེད་པ་དང་། ནང་རྟགས་སུ་སྐུ་གདུང་གི་དྲོད་མ་ཡལ་བར་གཉེར་མ་དང་ཁམ་ཁུམ་མེད་ཅིང་ཞལ་གྱི་དཀྱིལ་འཁོར་་་་་སྟོན་ཟླ་རྒྱས་པ་ལྟར་གྱུར་ཏོ། །དེ་ནས་སྐུ་རྗེས་སུ་རྒྱུན་བཅར་བ་རྣམས་དམ་པའི་མགོན་དང་བྲལ་བའི་མྱ་ངན་གྱིས་དྲན་པ་སྟོར་བ་ལྟར་ཅི་བྱ་གཏོལ་མེད་དུ་གྱུར་ཀྱང་བཟོད་བསྲན་བསྐྱེད་དེ་ཕྱག་མཆོད་གསོལ་འདེབས་སོགས་ལ་འབད་ཅིང་། ཉིན་ཞག་དུ་མར་བཞུགས་ཡོད་པ་ལྟར་བྱས་ཏེ་གསང་རྒྱ་དམ་པོར་བྱས། ཞག་གཉིས་ཀྱི་མཚམས་ནས་ཐུགས་དམ་གྲོལ་བའི་ཚེ།དབང་མདོར་བསྟན་ལས།སངས་རྒྱས་ཀུན་གྱི་མཛོད་སྤུ་ཡི། །པདྨར་ཟླ་བ་བདུད་རྩི་ཉ། །ཉི་རྡུལ་གནམ་སྟོང་གསང་བ་སྟེ། །ཞེས་གསུངས་པ་ལྟར་དཀར་ཆ་སྟེང་གི་ཤངས་བུག་ནས་ལུད་པ་ཕྱག་མཐིལ་དུ་འོ་མ་་་་་་་་འཁྱིལ་བ་ལྟར་གནས་པ་དང་། དམར་ཆ་རྡོ་རྗེ་ནོར་བུའི་རྩེ་ནས་བྱུང་01

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།བའང་ཆེས་གསལ་བར་མངོན་པ་ནི། བླ་མ་ཨེ་མགོན། བླ་མ་རར་རྒྱམ།ཆུལ་རྒྱམ། ཕུན་ཚོགས། ཕྲན་བུ་རྣམས་ལ་མཐུན་སྣང་དུ་གྲུབ་པས་དཔལ་ལྡན་ཇོ་ནང་བའི་རྣལ་འབྱོར་བ་རབ་ཀྱི་ཁྱད་ཆོས་བླ་ན་མེད་པ་ཡིན་ནོ། །དེ་ཡང་རྗེ་བཙུན་མི་ལ་རས་པ་མཆོག་གིས། ང་ནི་ཤར་ཕྱོགས་ཞིང་ཁམས་སུ། །མཁའ་འགྲོ་མང་པོ་འདུས་པའི་ནང་། །མངོན་པར་དགའ་བའི་ཞིང་དེ་ན། །བཅོམ་ལྡན་བདེ་མཆོག་འཁོར་ལོ་དང་། །སྦྱན་རས་གཟིགས་མགོན་སྒྲོལ་མའི་ཚོགས།།ཀུན་བཟང་བདེ་བའི་གནས་དེ་ས།མཁའ་འགྲོ་མང་པོའི་བསུ་མ་ཡོད། །ཞེས་གསུངས་པ་ལྟར་གཟུགས་སྐུ་རགས་པའི་ཟ་མ་ཏོག་སྐལ་བ་ལྡན་པའི་གདུལ་བྱ་རྣམས་ཀྱི་བསོད་ནམས་ཀྱི་ཞིང་དུ་བཞག་སྟེ། དོན་དམ་བདེན་པ་འོད་གསལ་གྱི་ངང་འཇའ་ཚོན་གྱི་ལུས་ཙམ་ལ་བརྟེན་ནས་ནམ་མཁའ་གང་བའི་དཔའ་བོ་དང་མཁའ་འགྲོའི་མཆོད་རྫས་ཀྱི་བྱེ་བྲག་དུ་མ་ཐོགས་པ་རྣམས་ཀྱིས་མདུན་བསུས་ཏེ། ཤར་ཕྱོགས་མངོན་པར་དགའ་བའི་ཞིང་དུ་རྒྱལ་བ་མི་འབྲུགས་པའི་སྤྱན་སྔར་ཐེག་པ་མཆོག་གི་ཆོས་ཀྱི་དགའ་སྟོན་ལ་གཤེགས་པར་གྱུར་ཏོ། །ཉི་ཤུ་བརྒྱད་ཀྱི་སྔ་དྲོ་ཞབས་གྲས་རྣམས་ཀྱིས་སྐུ་གདུང་ལ་དྲི་102

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།བཟང་སྦྱར་བའི་ཆུས་གདུང་ཁྲུས་དང་གནས་ཡིག་གདགསཤིང་བཟང་གོས་སེར་བོའི་གདུང་དཀྲིས།ཆོས་གོས་དང་རིག་ལྔ་སོགས་ལོངས་སྐུའི་ཆས་འཇུག་ཕུལ་ཏེ། ཁྲི་བཤམས་པའི་ཁར་གདན་དྲངས། ཕྱི་དྲོ་ནས་བཟུང་དད་ལྡན་སེར་སྐྱ་ཡོངས་ནས་རེས་མོས་ཀྱིས་གདུང་མཇལ་ཞུས་པར་གདུང་ཁྲུས་དང་དམ་རྫས་མྱོང་གྲོལ་ན་བཟའ་རྣམས་ཀྱི་ཚིམ་པར་བྱས། གདུང་མཇལ་ཐོག་མར་ཞུས་པ་ནས་བརྩམས་རིམ་གྱིས་འབྱོར་བ་རྣམས་ཀྱིས་སྐུ་གདུང་རིན་པོ་ཆེའི་མདུན་ནས་ཁས་ལེན་བྱས་པའི་གྲངས་འབོར་བསྡོམས་པས་མ་ཎི་དུང་ཕྱུར་ཡིག་བརྒྱ་བྱེ་བ་སོགས་དང་། དགེ་སྒྲུབ་སྡིག་སྤང་བྱེད་པ་མང་དུ་བྱུང་། འདི་སྐབས་དུས་དབང་གིས་གདུང་ཞུགས་འབུལ་ཀྱང་མཚན་དུ་བྱེད་དགོས་བྱུང་སྟབས་སྲོད་་་་་ཐུན་དང་པོའི་དུས་སུ་སྐུ་གདུང་སྤྱན་དྲངས་པའི་ཚེ་ཤར་ཕྱོགས་ནས་་་་་་་་འཇའ་དཀར་པོ་དར་དཀར་བསྐྱང་བ་ལྟ་བུ་གདུང་ཁང་སྟེང་དུ་སླེབས་པ་ཡང་བླ་མ་དམ་པ་བཤད་སྒྲུབ་དཔལ་སོགས་ཐུགས་སློབ་འགའ་ཞིག་གི་མིག་གིས་བདུད་རྩིར་གྱུར་ཅིང་། ཞལ་སློབ་ནང་མ་དག་གིས་དུས་འབོར་ལྷ་དགུའི་སྒོ་ནས་མེ་མཆོད་ཕུལ་ཚེ་དྲི་བཟང་བོའི་ངད་ཀྱིས་ཕྱོགས་ཀུན་ཁྱབ་པ་སོགས་ངོ་མཚར་བའི་ལྟས་བཟང་མང་དུ་བྱུང་།ཧོར་ཟླ་བདུན་པའི་གྲལ་ཚེས་དགེ་བར་གདུང་ཁང་ཞལ་ཕྱེས་ཏེ་03

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།གདུང་རུས་རྣམས་རས་དཀར་གྱི་སྣོད་དུ་བཏུས་སྐབས་ངོ་མཚར་བ་ཞིག་ལ་ལྗགས་དང་། གདན་གྱི་དཀྱིལ་འཁོར། སྒལ་ཚིགས་སྐུ་ཤ་དང་བཅས་ཞུགས་ཀྱིས་མ་གོས་པར་ལྷག་འདུག་ཅིང་། སྒལ་ཚིགས་ཕུན་ཚོགས་ཀྱིས་ཚ་ཚྭའི་རས་ཞེས་པའི་ས་དེར་ཞུགས་ལ་སྦྱངས་པའི་ཚེ་ཤར་རིའི་སྤོར་ནས་ལྷོ་རིའི་རྩེ་བར་འཇའ་ཚོན་དཀར་པོ་ཞགས་པ་བསྐྱང་བ་ལྟ་བུའི་དགེ་མཚན་བྱུང་། དེ་ནས་དགུང་ཞག་གི་བར་རུས་ཁྲུས་དང་རུས་སྒྲུབ་སོགས་ལེགས་པར་གྲུབ་རྗེས་ཉུང་ཤས་ཤིག་འཇིམ་པར་བསྲེས་ནས་སྐུ་བསྙན་བཏབ་པ་དང་། ཚོན་དང་ན་བཟའ་ཕུལ་ཏེ་དུད་ཚང་རེ་རེ་བཞིན་རྟེན་སྐལ་དུ་བཀྲམ། རྗེས་འཇུག་དད་ལྡན་རྣམས་ཀྱིས་དུས་དང་བསྟུན་ཏེ་ཐུགས་དགོངས་ཡོངས་སུ་རྫོགས་པའི་ཐབས་ལ་འབད་ཅིང་། སྐུ་གདུང་མཆོད་རྟེན་གྱི་ཐེབས་སུ་བླ་སྤྲུལ་དག་གི་ཌ་མ་རུ་ཁྲ་ལྡན་དང་། གཉུག་མར་གནས་པའི་སྐྱེས་པ་བུད་མེད་རྣམས་ཀྱི་གའུ་སོགས་ལུས་ཆས་སྣ་ཚོགས་ཕུལ་བ་དེ་བླ་མ་ཆུལ་རྒྱམ་ཕུན་ཚོགས་པད་ཚུལ་རྣམས་ཀྱིས་གཙོས་སློབ་འབངས་ཡོངས་ནས་མཐུན་རྐྱེན་གང་འོས་འཕྲལ་དུ་སྦྱར་ཏེ། རིན་པོ་ཆེའི་ཕྲ་ཚོམས་ཀྱིས་མཛེས་པའི་དངུལ་གྱི་སྐུ་གདུང་ཆུང་བ་བརྒྱད་དང་ཆེ་བ་གཅིག་བཅས་གསར་སྐྲུན་བྱས་ཏེ། ལེགས་པར་གྲུབ་མཚམས་མཆོད་རྟེན་གྱི་104

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།བུམ་པའི་ནང་དུ་མཚུངས་མེད་འགྲོ་བའི་མགོན་པོ་མཆོག་གིས་རྗེས་་་་་་་འཇུག་དད་ལྡན་རྣམས་ལ་དངོས་གྲུབ་ཀྱི་སྐལ་བར་བཞག་པའི་ལྗགས་དང་ཐུགས་དམ་འབྲལ་སྤང་གི་རྟེན་བླ་མ་ཚོགས་གཉིས་རྒྱ་མཚོའི་གདུང་སྐུ་སོགས་བྱིན་རླབས་ཅན་གྱི་རྟེན་སྣ་མང་པོས་ཐོག་དྲངས་རེང་བསྲེལ་རྣམ་བཞིའི་ཟུང་འཇུག་གིས་གཏམ་པར་བྱས་ཏེ། དུས་ཚེས་དགེ་བ་དང་བསྟུན་ཞལ་སློབ་ནང་མ་དག་གིས་རབ་ཏུ་གནས་པའི་ཆོ་ག་རྒྱས་པའི་སྒོ་ནས་བྱིན་རླབས་ཀྱི་གཏེར་དུ་བསྒྲུབས། གདུང་ཞུགས་འབུལ་གྱི་སར་ཡང་གྲྭ་བཙུན་དམ་པ་ངག་འཕྲིན་དང་སྐྱ་རྒྱག་ཟུང་གིས་སྐུ་གདུང་བྱང་ཆུབ་མཆོད་རྟེན་ཐོག་སོ་གཉིས་ཅན་ཞིག་གསར་དུ་བཞེངས།ཐུགས་རྟེན་དེ་དག་ཀྱང་ད་ལྟ་སྙིགས་འགྲོའི་བསོད་ནམས་ཀྱི་ཞིང་དུ་བྱིན་རླབས་ཀྱི་གཟི་བརྒྱ་འབར་བཞིན་བཞུགས་པ་འདི་ལགས་སོ། །དེ་ཡང་མཆོད་རྟེན་བསྐོར་བའི་ཕན་ཡོན་གྱི་མདོ་ལས། གང་ཞིག་བཞུགས་ལ་མཆོད་པ་དང་། །མྱ་ངན་འདས་པའི་སྐུ་གདུང་ལ། །སེམས་ནི་མཉམ་པར་དད་པ་ཡིས། །བསོད་ནམས་ལ་ནི་ཁྱད་པར་མེད། །ཅེས་དང་། སྤྱོད་འཇུག་ལས། བྱང་ཆུབ་སྤྱོད་པ་རྗེས་མཐུན་པས། །རྒྱལ་བའི་མཆོད་སྡོང་སྒྲུབས་པ་ཡང་།།བྱང་ཆུབ་སེམས་དཔའ་མྱ་ངན་ལས།།འདས་ཀྱང་དོན་རྣམས་ཐམས་ཅད་མཛད། །ཅེས་དང་། ཐུབ་དགོངས་105

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།ལས། མཉམ་པར་སེམས་རབ་ཏུ་དད་པའི་རྣམ་པར་སྨིན་པ་མཉམ་པར་གསུངས་སོ། །ཞེས་གསུངས་པ་ལྟར་རོ། ། སྨྲས་པ།ལྔ་བདོའི་རྒུད་པ་ཤྭ་འོད་བཞིན་རྡོལ་བས། །བསྟན་འགྲོའི་ལེགས་ཚོགས་འཇོམ་ལ་ཕྱོགས་པའི་ཚེ། །རྨད་བྱུང་སྙིང་སྟོབས་མཆོག་གིས་གོ་བགོ་བ། །རྒྱལ་སྲས་སེམས་དཔའ་ཆེན་པོའི་ངང་ཚུལ་ལགས། །སྔོན་སྨོན་ཐུགས་བསྐྱེད་གོ་ལས་རབ་དྲངས་པའི། །ཕྲིན་ལས་ཚ་ཟེར་སྟོང་གི་དྲྭ་བ་ཅན། །ཆོས་དབྱིངས་ནུབ་རིའི་ཕག་ཏུ་འཆེལ་བ་ན། །འཇིག་རྟེན་མུན་པའི་གོས་ཀྱིས་ཀླུབ་དང་མཚུངས། །ཡིད་འོང་བལྟ་བས་མི་ངོམས་དགྱེས་འཛུམ་ཞལ། །མཚར་སྡུག་སྟོན་ཟླ་གསར་བའི་དཔལ་འཕྲོགས་ཀྱང་། །བཅུ་གཉིས་མཛད་བཟང་རྫོགས་པའི་སྒྱུ་འཕྲུལ་གྱིས། །སྐལ་དམན་སྐྱེ་བོའི་མིག་གི་ཡུལ་ལས་འདས། །ཀྱེ་མ་དུས་མཐར་བསྟན་དང་འགྲོ་བའི་གཉེན། །ཕན་བདེ་མ་ལུས་འབྱུང་བའི་སྒོ་གཅིག་པུ། །106

རྣམ་པར་ཐར་བ་སྒྲུབ་རྒྱུད་བསྟན་པའི་མཛེསརྒྱན།གློ་བུར་ཞི་བའི་དབྱིངས་སུ་མནལ་བས་ན། །རེ་ལྟོས་འཆའ་རྣམས་སྙིང་ཁོང་ཆུ་བཞིན་གྲང་། །རྐྱེན་ངན་དུག་ཚེར་འཁྲིགས་པའི་ནགས་ཀླུང་དུ། །འཆོར་མེད་ལས་ཉོན་རླུང་གིས་ཉེར་དྲངས་པའི། །སྣ་ཚོགས་སྡུག་བསྔལ་གྱིས་མནར་ཉམ་ཐག་རྣམས། །ཡ་ངའི་གནས་སུ་བསྐྱུར་བ་ཕོད་ལགས་སམ། །དེ་ལྟར་གདུང་བའི་ཡིད་ཀྱིས་ཉེར་བསྐུལ་ན། །རྗེས་ཆགས་བརྩེ་བའི་སྤྱན་གྱིས་ལེགས་གཟིགས་ནས། །བདག་སོགས་འཁོར་བའི་བཙུན་རར་ཚུད་པ་རྣམས། །ཞི་བསིལ་ངེས་ལེགས་མཆོག་ཏུ་དབུགས་དབྱུང་མཛོད། །ཅེས་དཀྱིལ་འཁོར་རྒྱ་མཚོའི་མངའ་བདག་རྗེ་བྱ་བཏང་བ་སངས་རྒྱས་རྡོ་རྗེ་དཔལ་བཟང་པོའི་རྣམ་པར་ཐར་བ་མདོ་ཙམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཛམྦུ་ཆུ་བོའི་གསེར་གྱི་ཕྲེང་བ་ཞེས་བྱ་བ་ལས་མཛད་པའི་ཐ་མ་བསྟན་པ་དང་དགོངས་རྫོགས་སོགས་ཇི་ལྟར་བསྒྲུབས་པའི་སྐབས་ཏེ་དྲུག་པའོ། ། འདིར་སྨྲས་པ།དཔག་ཡས་རྒྱལ་བའི་མཛད་བཟང་མཐའ་དག་སྙིང་སྟོབས་མཆོག་107

རྣམ་པར་ཐར་བ་སྒྲུབ་རྒྱུད་བསྟན་པ་འི་མཛེསརྒྱན།གིས་ཁུར་བཞེས་ཏེ། །སྙིགས་མའི་འགྲོ་ལ་སངས་རྒྱས་ལས་ལྷག་བརྩེ་བའི་སྐྱོང་བར་རླབས་ཆེན་མཐུ་གྲུབ་པས།་།འགྲོ་ཁྲིམས་ལ་ལྟོས་སྣ་ཚོགས་ཐབས་ཀྱིས་ལུས་ཅན་བདེ་ལ་སྦྱོར་མཛད་པའི། །བསྟན་འགྲོའི་གཉེན་དུ་བསམ་བཞིན་བྱོན་པ་རིགས་བརྒྱའི་བྱེད་པོ་རྡོ་རྗེ་འཆང་། །གདུལ་བྱའི་སྐལ་བ་ཇི་བཞིན་མདོ་སྔགས་ཀྱི། །ཟབ་རྒྱས་གདམས་པ་བདུད་རྩིའི་འོད་སྣང་གིས། །ཐར་འདོད་སྙིང་གི་མུན་པ་སེལ་མཛད་པའི། །དམ་པའི་མགོན་དེས་བྱང་ཆུབ་བར་དུ་སྐྱོངས། །སྲིད་པའི་བདེ་འབྱོར་དུག་བཅས་ཟས་བཞིན་དུ། །མཐོང་ནས་ཐུབ་པས་བསྔགས་པའི་བས་མཐའ་མཱ །སྒྲུབ་ལ་གཅིག་ཏུ་གཞོལ་བའི་ངང་ཚུལ་གྱིས། །སྐལ་ལྡན་ཡོངས་ཀྱི་འཇུག་ངོགས་མཚོན་པར་བྱས། །ཆེར་སྙིགས་དུག་ཚེར་འཁྲིགས་པའི་ནགས་ཁྲོད་འདིར། །་ མི་བཟད་བསྐལ་གསུམ་བདོ་བའི་སྦྲུལ་གདུགས་ཀྱིས། །ཡང་ཡང་ཉེན་པའི་མགོན་མེད་སྐྱེ་བོའི་ཚོགས། ། ཚོཕན་བདེའི་དབུགས་འབྱིན་མཁའ་ལྡིང་ཁྱོད་མིན་སུ། །108

རྣམ་པར་ཐར་བ་སྒྲུབ་རྒྱུད་བསྟན་པའི་རྨེ་ཇེས་རྒྱན།དུས་བབ་འགྲོ་ལ་མྱོང་གྲོལ་བདུད་རྩིའི་གཏེར། །ནམ་ཡང་གཏན་པ་མེད་པའི་སྒོ་ཕྱེས་པས། །ནད་གདོན་ཉེར་འཚེའི་གཡུལ་ངོ་ཕམ་བྱས་ཏེ། །ཟད་མེད་བདེ་དགའི་དཔལ་ལ་མགྲོན་དུ་བསུས། །གསང་གསུམ་ཡོན་ཏན་མཐའ་བྲལ་ཡིད་བཞིན་མཚོ། །བློ་ཆུང་བྱིས་པའི་རྐྱལ་གྱིས་གཞལ་མིན་ཡང་། །ཚིག་དོན་ཆ་ཙམ་མྱང་བ་རེ་རེས་ཀྱང་། །གཏན་བདེའི་གནས་ལ་ཕྱོགས་པའི་སྤྲོ་བ་འཛིན། །དེ་ལྟར་བརྗོད་པའི་ཚིག་གི་སྤྲོས་པ་ཀུན། །དབྱངས་ཅན་རིག་པར་དྲངས་པའི་མཐུ་མེད་ཀྱང་། །ཆ་ཙམ་སྤེལ་བའི་གསེར་གྱི་ཕྲེང་བ་འདི། །མགོན་ཁྱོད་མཉེས་བྱེད་མཆོད་པའི་སྤྲིན་དུ་བསྟར། །འདི་ལས་འོངས་པའི་རྣམ་དཀར་ཟེགས་མའི་ཆས། །མཚོན་ཏེ་རང་གཞན་དུས་གསུམ་དགེ་བའི་ཚོགས། །ཀུན་བཟང་སྨོན་པའི་ཆུ་ཀླུང་དང་འགྲོགས་ནས། །མཐར་ཐུག་སྐུ་བཞིའི་རྒྱ་མཚོར་འབབ་པར་ཤོག །109

མེམ་པར་ཐར་བ་སྒྲུབ་རྒྱུད་བསྟན་པའི་མཇེས་རྒྱན་ཚེ་སྒོ་བས་ཕྲེང་བར་རྗེ་བཅུན་བླ་མ་ཡི། །གཞན་ཕན་རྒྱལ་སྲས་སྤྱོད་པའི་རྗེས་ཞུགས་ཏེ། །ནམ་མཁའ་ཇི་སྲིད་མར་གྱུར་འགྲོ་བ་ཀུན། །ཕན་བདེའི་དསྙེགས་འབྱིན་ཆེན་པོ་བདག་གྱུར་ཅིག །ཅེས་རིགས་དང་དཀྱིལ་འཁོར་རྒྱ་མཚོའི་མངའ་བདག་རྗེ་བྱ་བཏང་བ་སངས་རྒྱས་རྡོ་རྗེ་དཔལ་བཟང་པོའི་རྣམ་པར་ཐར་བ་མདོ་ཙམ་བརྗོད་པ་སྒྲུབ་བརྒྱུད་བསྟན་པའི་མཛེས་རྒྱན་ཛསྦུ་ཆུ་བོའི་གསེར་གྱི་ཕྲེང་བ་ཞེས་བྱ་བ་འདི་ནི། དགོན་འདིའི་རྡོ་རྗེ་སློབ་དཔོན་བླ་མ་ཨེ་མགོན་མཆོག་ནས་གནང་སྐྱེས་དང་བཅས་བཀའི་མེ་ཏོག་འཐོར་བ་དང་། དེ་མརླུངས་མབོ།ན་ལྔརྫོ་གང་གི་ཞབས་འདེགས་ཚུལ་བཞིན་སྒྲུབ་པ་ལ་ལྷག་བསམ་མི་དམན་པའི་བླ་མ་དམ་པ་ཕུན་ཚོགས་ཉིད་ཀྱིས་ས་བོན་འཚོལ་བསྡུ་བྱས་ཐོག་སྒོར་ལྔ་བརྒྱ་དར་ཆེ་ལེགས་དང་བཅས་མྱུར་རྩོམ་དགོས་པའི་བསྐུལ་མ་ཡང་ཡང་མཛད་ཅིང་། གཞན་ཡང་སྐུ་ཚ་དམ་པ་ནོར་བུ་འོད་ཟེར་ནས་ཀྱང་སྐྱེས་དང་བཅས་ཏེ་དེ་བཞིན་བསྐུལ་བ་དང་། ཉེ་ཆར་མགོན་པོ་གང་གི་ཡང་སྤྲུལ་དམ་པ་ཐུབ་དབང་རྡོ་རྗེ་མཆོག་གིས་རོགས་ཕན་གང་དྲག་མཛད་པ་དང་། རང་ཉིད་ཀྱིས་ཀྱང་རྣམ་ཐར་ཆ་རྡོཧཱ་བའི་ཕྱིར་ཕྱོགས་སོ་སོའི་རྒྱུས་ཡོད་དག་ལ་དྲི་རྨེད་བྱས་པ་སོགས་་་་

རྣམ་པར་ཐར་བ་སྒྲུབ་རྒྱུད་བསྟན་པའི་མཛེས་རྒྱན།དཀའ་ཚེགས་ལ་མ་ལྟོས་པར་གཟུར་གནས་དཔྱོད་ལྡན་རྣམས་ཀྱི་དད་པའི་དམིགས་རྐྱེན་དུ་འགྲོ་བར་མཐོང་སྟེ། བརྩེ་ལྡན་འབོར་ལོའི་མགོན་པོ་གང་གི་ཞབས་རྡུལ་སྤྱི་བོས་རེག་པའི་བཀའ་འབངས་སུ་གཏོགས་པ།ཨ་སྐྱོང་རྒྱ་དགོན་ངེས་དོན་རྟག་བརྟན་བཤད་སྒྲུབ་འཕེལ་རྒྱས་གླིང་གི་མཁན་མིང་ཙམ་་འཛིན་པ་ངག་དབང་ཤེས་རབ་དཔལ་ལམ་མིང་གཞན་དབྱངས་ཅན་ངག་གི་རོལ་མོ་ཞེས་འབོད་པས་རབ་བྱུང་བཅུ་བདུན་པའི་ནང་ཚན་ཐམས་ཅད་འདུལ་ཞེས་པ་མེ་མོ་ཕག་གི་ལོའི་དབྱུག་གུ་ཟླ་བའི་དམར་ཕྱོགས་ཀྱི་རྒྱལ་བ་གསུམ་པའི་ཉིན་མཇུག་ཡོངས་སུ་རྫོགས་པར་སྦྱར་བའི་རྣམ་པར་དཀར་བའི་བསོད་ནམས་ཀྱི་ཚོགས་འདི་ཡང་།བདག་སོགས་ལུས་ཅན་མཐའ་དག་བྱང་ཆུབ་སྙིང་པོའི་བར་དུ་མཚུངས་མེད་མགོན་པོ་མཆོག་གིས་འབྲལ་མེད་དགྱེས་བཞིན་རྗེས་སུ་བཟུང་སྟེ་ཟབ་རྒྱས་གསུང་གི་བདུད་རྩིའི་དཔལ་ལ་ལོངས་སུ་སྤྱོད་པ་དང་། ཀུན་མཁྱེན་རྒྱལ་བ་གཉིས་པའི་རིང་ལུགས་དྲི་མ་མེད་པ་དུས་ཀྱི་མཐར་ཡང་ཡུན་རིང་དུ་གནས་པའི་རྒྱུར་གྱུར་ཅིག །111

སྣར་་༨༤ཐེབསརྩ་རི་ོ་གྱི ་༔ སྦྱི་ ས ༩ལྟསདེ་ དྲུམིགཅུ(ཝ་ ༣སྤྱོབས3003རྶཱ༤༨༠

༷རེ ་ རུ་〉ཇི་ ཚོ ་་རི ་ རི ། ལྷ)ཁྲི ཅི ་ཀྟོ་པ་ རྨོ༷་།་་༷་་་བྱེ ་ གྲེ ་ཅི་༄དུ་ངོ་ ནེ ་ ། ཆོད་ཆོ ་སྣ ་ ་པའི་ཇི་ཚོ རྨི ་ཚོ་་448་༷། —་(་་ དུཔ་་་ ་་སྟོ་གྱི ས་ཚི ས་༢ — — — — བྱེ ་་ ར་ མ་་ —་་— ་ ་མེ་་ཤི མུ ་༤་་་་་་།་རིས་དི་་ར ་ རེ ག ་་ ་— — — 5 སྙི ང་—་རྡོཚ་སྟོ་———3་ཅི རི་— —་་ —— —་

ཅི ་— —— ་ རུ རི ་སྒྲོ ་མི་ ཆོ ་ ། ཐུ ན ་ ཅི ་ རི་ མི ་བྷེ ་— — 1 ཅིང་—— ་།ནེ།ག ཅི་ ། ་་་ཚོང ་རི ་ ཆའིཛེ་་ཟི ་ ་ལ མ་་སྒོ་་སྤེ་ཆ་ཟ་ཏེ་མ་་༤་ ་ ལྟ། སློབ་མ མ་མ ་་———— ་་་་ཆོ་ཧོ་དྐུ ་ ཏེ་་་—་— — ་སྡུ་་་——་།་་— ་ ་ལ་་ ཅི ་༦ ༦ ་ ་་ མེ ད ་ཅི་ ཚོ ་གཟི ་ སྐུ་ ཚོ་་— — — — —— ས་ཟློ ་ བ རྐོད ་——— — — —